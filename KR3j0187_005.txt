# -*- mode: mandoku-view; -*-
#+TITLE: 元明事類鈔
#+DATE: 2015-08-24 23:27:03.614245
#+PROPERTY: ID KR3j0187
#+PROPERTY: BASEEDITION WYG    
#+PROPERTY: JUAN 卷五
<pb:KR3j0187_WYG_005-1a>¶
欽定四庫全書¶
　元眀事類鈔卷五¶
　　　　　　　　　　　監察御史姚之駰撰¶
　　君道門(二/)¶
　　　涼德¶
烟霞小仙　元氏掖庭記順帝自稱玉宸館佩瓊花第¶
　一洞烟霞小仙就萬歳山建玉宸館叠石為瓊花洞¶
　以居焉¶
<pb:KR3j0187_WYG_005-1b>¶
稱将軍　眀紀事本末武宗議北征自稱威武大將軍¶
　太師鎮國公朱夀廵邉令内閣草勅梁儲泣諫不可¶
　上乃自稱之鄭善夫詩聞道漢天子身封鎮國公¶
大慶法王　續蔵書康陵好佛自稱大慶法王内批禮¶
　部稱大慶法王與聖旨等傅珪為禮部尚書佯不知¶
　執奏孰為大慶法王者敢並至尊書䙝天子大不敬¶
　詔勿問¶
上道號　眀紀事本末世宗自號靈霄上清統雷元陽¶
<pb:KR3j0187_WYG_005-2a>¶
　竗一飛元真君後又加帝君等號各數十字¶
土木之變　眀紀事本末英宗惑于王振親征額森前¶
　軍覆沒因班師至土木敵四面来攻上遂被擁以去¶
　尹耕詩永寧山外黄花鎮隆慶州旁土木城¶
外四家　眀紀大同逰撃江彬入亰賂錢寧引入豹房¶
　得見上上喜冒國姓為義兒時時在上前說兵事時¶
　許泰劉暉皆有寵于上號外四家而彬尤甚¶
破産禮佛　眀海瑞䟽陛下破産禮佛民間室如懸磬¶
<pb:KR3j0187_WYG_005-2b>¶
　天下因即位改元之號而臆之曰嘉靖者言家家皆¶
　浄而無財用也¶
中㫖　眀通紀魏忠賢竊柄動曰中㫖廷臣交諫給事¶
　李魯生上言執中者帝宅中者王㫖不自中出而誰¶
　出時論鄙之¶
内撡　眀紀事本末熹宗任忠賢開内撡鉦皷之聲喧¶
　衠宫禁眀沈德符天啟宫詞封章臺鎖俱休進萬乗¶
　臨戎正内撡¶
<pb:KR3j0187_WYG_005-3a>¶
選淑女　明季遺聞福籓稱制江南惟以選淑女為事¶
　特遣内監于杭州選到三人命户工二部採辦珠冠¶
　　明沈一貫有觀選淑女詩其詞云吏符登門如索¶
　仇斧柱破壁怒不休父母長跪兄嬸哭願奉千金從¶
　吏贖¶
開帥府　王世貞正徳宫詞大内别開元帥府傳聲侍¶
　女莫稱臣¶
　　　興亡¶
<pb:KR3j0187_WYG_005-3b>¶
冬青塜　倪端叟遊杭雜稿㑹稽唐珏聞發宋陵事乃¶
　聚諸少年潛收諸陵遺骨埋之又於宋常朝處掘冬¶
　青樹植於所函土上楊維楨冬青塜篇云江南石馬¶
　久不嘶塜上冬青今已拱袁洪道詩云六陵花鳥哭¶
　冬青¶
羊兒年　元史至正五年淮楚間童謡云富漢莫起樓¶
　窮漢莫起屋但看羊兒年便是吳家國¶
日月並行　明劉玉紀已瘧編元主嘗召一術士問以¶
<pb:KR3j0187_WYG_005-4a>¶
　國祚對曰國家千秋萬嵗不必深慮惟日月並行為¶
　可憂耳至明兵至而元亡¶
乾坤有恨　明建文帝詩乾坤有恨家何在江漢無情¶
　水自流¶
開箧披剃　傳信錄太祖一日問劉基汝有何術以教¶
　朕使守天下基對曰有因成一小箧用銕汁灌鎖戒¶
　後世非有大故不可開後靖難師至建文開篋視之¶
　則見袈裟一伽黎一剃刀一曰此伯温教我也遂披¶
<pb:KR3j0187_WYG_005-4b>¶
　剃而遁¶
製錫椑　吾學編成祖崩于榆木川金文靖與楊文敏¶
　速集諸内侍秘不發喪亟括行在及軍中錫器召攻¶
　金者銷錫為椑權歛而錮之殺工以滅口命光祿寺¶
　進饌如常儀¶
奪門　眀紀事本末李賢對英宗曰陛下應天順人門¶
　何必奪且内府門寧當奪耶泳化編時言奪門㓛者¶
　紛紛上一日與李賢論及此深陳奪門二字之非¶
<pb:KR3j0187_WYG_005-5a>¶
西山抔土　眀顧起元詩西山一抔土寂寞亦冬春自¶
　注舊傳建文君𦵏于西山不封不樹¶
藍衣朱履　眀通紀京城䧟帝自經于萬嵗山之夀皇¶
　亭披&KR0288;御藍衣跣左足右朱履衣前書曰逆賊直逼¶
　京師雖朕薄徳匪躬然皆諸臣之誤朕也朕死無面¶
　目見祖宗于地下去朕冠冕以&KR0288;覆靣任賊分裂朕¶
　屍勿傷百姓一人¶
眀亡厰衛　眀詩話沈起嘗擬撰眀書謂眀不亡于流¶
<pb:KR3j0187_WYG_005-5b>¶
　㓂而亡于厰衛自成化十二年秋始設西厰絶筆焉¶
　眀季遺聞福王稱制時禮科袁彭年䟽諫錦衣緝事¶
　言厰衛一盛于成化再盛于正徳三盛于天啓即厰¶
　衛之興廢而世運之治亂因之¶
　　　皇后¶
却臨幸　元史巴延呼圗克皇后從順帝廵上京次中道¶
　一夕帝遣内官傳㫖欲臨幸后曰暮夜非至尊徃来¶
　之候中使反覆者再竟不納¶
<pb:KR3j0187_WYG_005-6a>¶
易院官　元史成宗尊母為皇太后命設官属置徽政¶
　院後院官有受獻浙西田七百頃籍于位下太后曰¶
　江南率土皆國家所有我安得取之命中書省易院¶
　官之受獻者¶
一視而返　玉堂綱鑑世祖后鴻吉哩氏性眀逹帝以¶
　宋府庫物置殿庭召后視之后一視而返帝問何欲¶
　后曰宋人貯蓄以貽子孫子孫不能守我又何忍取¶
　之¶
<pb:KR3j0187_WYG_005-6b>¶
禮法自持　輟耕錄皇后鴻吉哩氏性節儉不妬忌動¶
　以禮法自持第二皇后竒氏有寵帝希幸后所后無¶
　㡬微怨望¶
法古賢后　元史類編順帝諤勒哲呼圗克皇后故能矯飾¶
　每暇則取女孝經史書訪問歴代皇后之有賢行者¶
　為法四方貢獻珍羞輒先遣使薦太廟然後敢食¶
賜臣下酒　元史史樞取劍州帝大宴頋皇后命飲樞¶
　酒且曰我國家未有皇后賜臣下酒者以樞父子世¶
<pb:KR3j0187_WYG_005-7a>¶
　篤忠貞故寵以殊禮有能盡瘁國事者亦如之¶
豈能相救　綱鑑巴延誅騰吉斯其弟走匿皇后座下¶
　后蔽之以衣左右曳出斬之巴延并執后后呼曰陛¶
　下救我帝曰汝兄弟為逆豈能相救¶
齋素作福　剪勝野聞太祖欲殺宋濓太子救之不得¶
　㑹與后食后具齋素帝問之對曰妾聞宋先生坐罪¶
　薄作福佑之帝投筯而起竟使謫茂州¶
女官加刃　眀書張太后謁陵還召英國公輔大學士¶
<pb:KR3j0187_WYG_005-7b>¶
　士竒榮漙尚書濙入頋上曰此五臣三朝所簡任貽¶
　皇帝者頃之宣太監王振曰汝侍皇帝起居多不法¶
　今賜汝死于是女官加刃振頸上為跪請太后曰我¶
　聽帝姑留然自今不得令干國事¶
懐糗餌　泳化編太祖曰皇后起布衣同甘苦嘗在軍¶
　倉卒忍饑懐糗餌以進比之豆粥麥飯其困尤甚¶
戒垂簾　泳化編英廟㓜冲大臣請太后垂簾視事不¶
　許且曰毋壞我祖宗家法使母后預政也¶
<pb:KR3j0187_WYG_005-8a>¶
哀籲拜天　寓圃雜記英宗錢后性謹不妬上北狩每¶
　夜哀籲拜天倦則卧地因損一肢哭泣太多復損一¶
　目傾宫中所有佐迎駕之費復辟之後䖏景皇后猶¶
　有禮焉¶
星見燕分　眀王家屏集慈聖太后降里中異香弥旬¶
　不㪚司候言后星見燕分直帝城東南其地女家多¶
　喜後慈聖儷莊皇帝于裕邸¶
夢月入懐　眀史藁孝宗孝康皇后張氏興濟人母金¶
<pb:KR3j0187_WYG_005-8b>¶
　夢月入懐而生后¶
召諭大臣　弇山堂别集宣宗侍太后謁陵太后命召¶
　見大學士三楊英國公張輔少師&KR0989;義于便殿諭曰¶
　皇帝數言卿等忠勤今天下清寕固是祖宗福祐亦¶
　卿等賛襄之功賜以酒肴及白金紵絲表裏¶
呼帝起　眀史藁神宗初立李太后每當朝即五更至¶
　帝&KR0397;所呼曰帝起勅左右掖帝坐取水為盥面挈之¶
　登輦以出¶
<pb:KR3j0187_WYG_005-9a>¶
讀趙髙傳　眀紀事本末張后賢眀魏客忌之上一日¶
　幸后宫頋見几上書一卷問后何書曰趙髙傳也上¶
　黙然¶
有娠托疾　蕪史玉熈宫内安樂堂在焉成化間萬貴¶
　妃專權孝穆紀皇后有娠托疾居此誕生孝宗¶
　　　妃嬪¶
緝駝茸　元史世祖出獵道渇見一女子緝駝茸従覔¶
　馬潼女子曰馬潼有之但父母不在我女子難以與¶
<pb:KR3j0187_WYG_005-9b>¶
　汝世祖欲去女子曰我獨居此汝自来自去于理不¶
　宜姑待父母歸須臾果歸出馬潼飲世祖賢之後納¶
　為太子妃¶
聫縞　元氏掖廷記熊嬪性耐寒嘗于月夜逰棃花亭¶
　露袓坐紫斑石上帝見其身與棃花一色因名其亭¶
　曰聮縞¶
玉龍笛　元氏掖庭記程一寕未幸時嘗春夜登翠鸞¶
　樓倚闌弄玉龍之笛歌中情詞悲愴帝聞之遂至其¶
<pb:KR3j0187_WYG_005-10a>¶
　所一寧見龍騎簇擁趨出俯伏帝以手扶之曰卿非¶
　玉笛中自道其意朕安得至此¶
投敝梳　泳化編代王母下邳人初太祖嘗過其家已¶
　晩母曰人言汝當為天子因留宿詰旦去母曰有娠¶
　以何為驗太祖投以敝梳既而果娠生代王¶
歌閔農詩　椒宫舊事髙皇登香雲閣觀後苑刈稻取¶
　酒為賞令孫貴妃誦詩歌李紳閔農詩上大悦¶
天外玉簫　明寧獻王宫詞忽聞天外玉簫聲花下聴¶
<pb:KR3j0187_WYG_005-10b>¶
　來獨自行王司綵宫詞贏得君王留步輦玉簫嘹喨¶
　月明中注永樂間上寵幸髙麗賢妃權氏穠粹善吹¶
　簫宫中争效之司綵宣徳中女官也亦詠權妃事¶
守宫論　徐禎卿異林女氏沈秀州人孝宗嘗試六宫¶
　守宫論沈發端云甚矣秦之無道也宫豈必守哉擢¶
　第一贈弟溥試春官詩有同補山龍上衮衣之句¶
年長獲寵　明史藁憲宗年十六即位萬貴妃巳三十¶
　五矣寵之專房遂譛廢吳后六宫希得進御¶
<pb:KR3j0187_WYG_005-11a>¶
訶妹妲　五朝注畧神宗元夕御宴慎嬪魏氏勸停礦¶
　稅君民同樂面訶鄭貴妃為妹妲忤旨幽之七日卒¶
緘玉合　明史藁鄭貴妃于大髙元殿要帝謁神設誓¶
　立其子為太子因御書一紙緘玉合中賜妃為符劵¶
　後以廷臣之争既立皇長子帝遣人取玉合封識宛¶
　然發合虫蝕書盡矣¶
羅巾有詩　明郭子章詩話嘉靖中宫人張氏卒身畔¶
　羅巾題自嘆詩有雨過玉階秋氣冷風吹金鎻夜聲¶
<pb:KR3j0187_WYG_005-11b>¶
　多之句上傷之杖死宫監數人案湧幢小品以為成¶
　化宫人邵氏詩憲宗聞之遂召幸焉後誕獻皇帝¶
移宫　三朝典要給事楊漣疏曰先帝升遐宫中有選¶
　侍儼然以母道自居故諸臣請陛下暫居慈慶宫今¶
　既登大寶豈有天子偏處東宫之理選侍非嫡母非¶
　生母無妄恃舊恩曰我貴妃我哥兒作此大不敬語¶
　宜勅遵天語立移入一號殿是為守禮安分¶
江南供設　明史藁懐宗田貴妃知書善畫蘭鼔琴母¶
<pb:KR3j0187_WYG_005-12a>¶
　家本揚州宫中供設皆自江南輦致吳偉業永和宫¶
　詞有私買瓊花新様錦自修水遞進黄柑句¶
　　　太子¶
承華事略　元史裕宗在東宫王惲進承華事略二十¶
　篇裕宗覽之至漢成帝不絶馳道唐肅宗改服絳紗¶
　為朱眀服心甚喜曰我若遇是禮亦當如是王惲西¶
　池幸遇詩首詢帝子龍樓召喜輟犀弓偃月彎自注¶
　時進承華事略太子讀之喜至為輟射¶
<pb:KR3j0187_WYG_005-12b>¶
旁求經籍　元史類編仁宗為太子雅重儒學遣使旁¶
　求經籍装潢成帙識以玉印時有進大學衍義者命¶
　節而譯之曰治天下此一書足矣命與圗象孝經列¶
　女傳並刋行以賜臣下¶
崇儒重道　元通鑑世祖太子真金好賢若渇宋衟目¶
　眚則賜鈔王磐請老官其壻于東平辟劉因舉夹谷¶
　之竒為賛善孔洙自江南入覲則責張九思以學聖¶
　人之道何不知有聖人之後其崇儒重道夲天性如¶
<pb:KR3j0187_WYG_005-13a>¶
　此¶
不效流觴　元史東宫香殿成工請鑿石為池如曲水¶
　流觴故事太子曰古有肉林酒池亦欲吾效之耶不¶
　許¶
戒飛放　輟耕録太子在端夲堂讀書近侍之嘗以飛¶
　放従者輒臂鷹至廊廡間喧呼馳逐将勾引出逰太¶
　子授業畢徐令戒之曰此讀書之所先生長者在前¶
　汝輩安敢褻狎如此衆皆驚懼而退¶
<pb:KR3j0187_WYG_005-13b>¶
屏去臂禽　元史許有壬前朝舊德太子敬禮之一日¶
　入見方臂鷙禽以為樂遽呼左右屏去¶
置東宫官　王世貞集元以太子領中書令髙帝曰太¶
　子當尊師傅習經傳他日軍國機務皆令唘聞何中¶
　書令也其議置東宫官属¶
負逃圗　剪勝野聞太祖嘗為漢兵所逐馬后負之而¶
　逃太子私繪為圗及后崩帝愈肆誅虐太子驟諫帝¶
　怒射之太子走帝追及太子探懐中所繪圗遺于地¶
<pb:KR3j0187_WYG_005-14a>¶
　帝發視之大慟而止¶
賑荒　眀紀事本末仁宗為太子過鄒縣見男女持筐¶
　路拾草實為食因下馬入民舎視民皆衣百結竈釜¶
　傾仆嘆曰民隠不上聞至此乎賜之鈔即令布政使¶
　停止秋稅且發官粟賑之官吏請人給三斗曰且與¶
　六斗¶
起立拱聽　李東陽集周文端為中允侍太子講文華¶
　大訓太子每起拱聽大臣以為勞謂宜跪請坐聽公¶
<pb:KR3j0187_WYG_005-14b>¶
　不従竟得如禮¶
親封御物　聖諭録文皇北征命太子監國一日問楊¶
　士竒太子何如士竒對曰太子孝敬仁眀有事宗廟¶
　祭品祭器皆親閱每進御物必親為封識¶
情須自致　眀紀懿文太子薨皇太孫欲服三年喪太¶
　祖不可然三年内未嘗髙聲笑未嘗露齒不飲酒食¶
　肉不舉樂不御内人勸之則曰服可例除情須自致¶
養正圗　萬歴注畧修撰焦竑為皇長子講官進飬正¶
<pb:KR3j0187_WYG_005-15a>¶
　圗¶
讀三字經　隆慶注畧一日太子遇閣臣于御道西召¶
　謂曰先生翊賛良苦閣臣頓首謝曰願殿下勤學荅¶
　曰方讀三字經既而曰先生且休矣睿音清朗聽者¶
　悚恱眀徐階朝賀東宫詞千官繞仗容常㤗三字開¶
　編誦已成¶
抱足對泣　後渠雜識英皇病卧便殿召李賢諭曰今¶
　庶事頗寕頋大者反揺奈何賢力陳國本不可動上¶
<pb:KR3j0187_WYG_005-15b>¶
　遂召太子太子至賢曰天下事定趨出謝太子抱上¶
　足對泣讒遂不行¶
嘆不同時　楊士竒集仁宗在東宫覽歐公奏議愛重¶
　不已有生不同時之嘆常舉公所以事君者勉羣臣¶
好皇孫　玉堂叢話漢庶人謀奪嫡成祖惑焉遂欲易¶
　儲召重臣决之諸臣莫對觧縉獨曰好皇孫成祖由¶
　是釋然盖縉以三語而决此大事云¶
啖金銀　眀通紀景帝欲易太子恐大臣不従與太監¶
<pb:KR3j0187_WYG_005-16a>¶
　謀先啖閣下諸學士賜以金五十兩銀一百兩陳循¶
　輩遂以太子為可易¶
所見七事　明姚䕫集仁宗監國時有飛語上聞上属¶
　胡濙往察之公至以所見七事皆誠敬孝謹宻疏以¶
　聞上自是不復疑¶
争國夲　眀紀神宗晚年國夲之論起廟堂益相水火¶
　上頗厭惡之斥逐相繼持論者愈堅乃一切置之髙¶
　閣¶
<pb:KR3j0187_WYG_005-16b>¶
震器有歸　明姚登孫賀建儲表坤元居上扶皇統于¶
　中天震器有歸衍孫謀于奕世¶
三加冠　眀陸釴漫記太子三加初折上巾二逺遊冠¶
　三九旒冕¶
　　　藩王¶
分封西北　續文獻通考元初以親王分封西北其地¶
　極逺去亰師數萬里¶
&KR0133;自歸藩　元史噶瑪拉封晉王世祖崩奔赴上都王¶
<pb:KR3j0187_WYG_005-17a>¶
　于世祖為冡孫大臣皆属之王慨然曰昔皇祖命我¶
　鎮朔方&KR0133;服厥職母弟特穆爾仁孝可嗣大統于是¶
　成宗即位而王自歸籓¶
五世六王　元元眀善集許慎氏五世六王六太師男¶
　婚帝族女嫓王家入垂子則出垂臣範¶
一字王　續文獻通考元制封一字王者金印獸紐兩¶
　字王者金印螭紐¶
金印傳國　元史穆呼哩沉毅多智略事太祖以忠勇¶
<pb:KR3j0187_WYG_005-17b>¶
　稱滅金後封為魯國忠武王賜黄金印曰子孫傳國¶
　世世不絶¶
蜀秀才　眀朱謀瑋籓獻記蜀獻王椿博綜典籍容止¶
　都麗有儒素風髙皇常以蜀秀才目之¶
喜生食人　吾學編祥符王有熺喜生食人腦肝膽薄¶
　暮每伺人過門輒誘入殺而食之故其邸前日未晡¶
　即斷行迹¶
園亭待友　獻徴録唐恭王彌鉗平生雅尚儉素晚年¶
<pb:KR3j0187_WYG_005-18a>¶
　乃廣置園亭曰吾非耽樂以待賔友爾士大夫過南¶
　陽無不造門求見者¶
製賦親餞　明史藁襄王瞻墡入朝英宗為製峴山漢¶
　水賦及襄陽四時歌親餞之盧溝橋¶
日賦一詩　類函明秦簡王嗣位日賦一詩積三十年¶
　薨後妃某氏命紀善校刻其詩號賔竹小鳴集¶
女不乞封　籓獻志恭裕王載坅以已祿縻費國廪無¶
　所補故事郡王女封縣主嵗食祿六百石王四女皆¶
<pb:KR3j0187_WYG_005-18b>¶
　不乞封而以妻諸郡學弟子¶
囊雲送雪　明寧獻王有囊雲詩注云臞仙每月令人¶
　往匡廬最髙處囊雲以歸搆雲齋障以簾幙放雲一囊¶
　四壁氤氲如身在洞壑又周憲王有送雪詩自注云¶
　汴土風俗每嵗遇雪初下則以小合子盛之送親知¶
　以為瑞或舉觴歡宴尤為宫中所尚焉按臞仙囊雲¶
　憲王送雪此宗籓中佳話可以屬對¶
墐户著書　明史藁鎮國中尉謀㙔墐户著書至百十¶
<pb:KR3j0187_WYG_005-19a>¶
　有二種皆手自繕寫黄汝亨為進賢令投謁抗禮劇¶
　談乆之逡廵改席次日遂北靣稱弟子人兩髙之¶
四葉有集　類函蜀自獻王移四葉皆有文集行世昭¶
　王仁厚好儒孝宗嘗賜詩以河間禮樂為比¶
不用婦言　徴吾録宸濠将叛婁妃泣諫不聽及後被¶
　擒于檻車中泣語人曰昔紂用婦人言而亡天下我¶
　以不用婦人言而亡其國¶
風流好文　明錢希言遼邸記聞遼王宫室聲伎之樂¶
<pb:KR3j0187_WYG_005-19b>¶
　甲于諸籓且風流好文于諸技靡不狎弄四方之墨¶
　卿賦客博徒酒人無不集其座上江陵相未第時極¶
　為遼王所眷既入掌國事日夜思齮齕王十年間小¶
　山蘭坂遂鞠為草莱矣¶
百子並封　弇山堂集慶成王生百子俱長成每㑹紫¶
　玉盈座詳見生子¶
兩疏上慰　眀紀事夲末土木之變襄王兩上疏安太¶
　后乞命太子攝位急圗迎復仍乞訓諭郕王盡心輔¶
<pb:KR3j0187_WYG_005-20a>¶
　政疏上景帝已立八日矣天順復辟得疏宫中上感¶
　嘆取王入朝禮待甚隆¶
蜀府最富　病逸漫記天下王府惟蜀府最富楚秦次¶
　之其他如韓府襄城范德最貧至有喪不能舉服不¶
　能完者¶
自比世民　眀紀事夲末髙煦封漢王不&KR0533;之國請得¶
　天䇿衞為䕶衞曰我英武豈不類秦王世民乎後謀¶
　反死¶
<pb:KR3j0187_WYG_005-20b>¶
桐棺一寸　眀史藁福王常洵就封洛陽是時帝所遣¶
　稅礦使日進月奉貴妃斥十之九資之又賜莊田四¶
　萬頃荻洲塩茶之稅以億萬計及為闖賊所殺兩承¶
　奉乞収王骨賊義而許之桐棺一寸載以斷車¶
六王　王世貞集今世知六王不知六王之為韓宋二¶
　公而後不王者作李善長馮勝傳袁袠集眀興猛將¶
　雲従而六王最著按六王徐中山逹常開平遇春李¶
　岐陽文忠鄧寕河愈湯東甌和沐黔寧英¶
<pb:KR3j0187_WYG_005-21a>¶
支禄法　皇甫庸紀畧宗籓之盛二百年来不下萬餘¶
　人後以禄米不能供億定十六嵗以上支禄之法又¶
　定妃夫人而下不係奏請宫嬪所生皆與庶人同不¶
　得混襲¶
司香　眀敖英集舊制太子未生生而未立立而未長¶
　親王一位不之國令其出閣而于太廟司香其慮深¶
　逺矣¶
裁抑宗籓　明通紀卓敬宻奏裁抑宗籓于是燕周齊¶
<pb:KR3j0187_WYG_005-21b>¶
　湘代岷諸王頗相煽動上患之謀諸齊泰泰與黄子¶
　澄首建削奪議¶
共篷分餅　今言髙帝子孫盖四萬有竒邸禄嵗増民¶
　財日窘至有共篷而居分餅而膳四旬未婚十年不¶
　𦵏者¶
婚嫁命名　眀史藁宗籓婚嫁命名例請于朝貧者為¶
　部所稽積疏數千有已死尚未名者崇禎初用何如¶
　寵請貧宗得嫁娶者六百餘人¶
<pb:KR3j0187_WYG_005-22a>¶
辨方分土　髙啓封建親王賜宴詩漢運初興日周籓¶
　並建年辨方分社土當陛列宫懸¶
　　　公主¶
王公主　元諸公主表秦漢以来惟帝姬得號公主而¶
　元則諸王之女亦槩稱焉¶
以鈔還直　元史類編廉希憲為北京行省平章長公¶
　主入朝縦獵郊原希憲欲入奏公主恐&KR0133;以鈔五千¶
　貫還民之直¶
<pb:KR3j0187_WYG_005-22b>¶
諮禀軍政　元史阿拉克必濟公主眀敏有智畧太祖¶
　征伐四出嘗使留守軍國大政悉諮禀而後行故師¶
　出無内頋憂¶
拜甎雙趺　紫柏禪師語録潭柘寺有元妙嚴公主拜¶
　甎雙趺隠起㡬透磚背相傳妙嚴為元世祖女削&KR0288;¶
　居此日禮觀音遂留此跡¶
駙馬安在　明通紀駙馬都尉梅&KR0907;鎮淮安燕師假道¶
　&KR0907;拒之革命日殷大慟欲死燕王迫公主囓血為書¶
<pb:KR3j0187_WYG_005-23a>¶
　以招殷後為人擠死橋下公主疑出上意牽衣大哭¶
　曰駙馬安在文皇笑觧之¶
金瓶取一　筆麈萬歴中選擇尚主兄弟三人入見太¶
　后置其名金瓶中焚香祝天取其一即時緋袍覆之¶
　送入春曹¶
貽書阻兵　吾學編寕國公主嘗遺書阻靖難兵文皇¶
　不荅兵至淮北與公主書言興師不得已故令遷居¶
　太平門外公主亦不荅¶
<pb:KR3j0187_WYG_005-23b>¶
孤&KR0276;髙行　眀史藁神宗榮昌公主下嫁楊春元春元¶
　早卒主孤&KR0276;髙行帝深重之¶
何敢偷生　眀紀事夲末李自成犯京師尚衣監何新¶
　入宫見長公主斷肩仆地與宫人救之而甦公主曰¶
　父皇賜我死我何敢偷生¶
長平誄　夲朝張宸長平公主誄賊以貴主既隕授屍¶
　國戚越五日復生順治二年上書&KR0133;髠緇空王詔不¶
　許以周君故劍是合俄焉薨逝𦵏于彰義門之賜莊¶
<pb:KR3j0187_WYG_005-24a>¶
　禮也¶
　　　閏位¶
海精　元史補遺方國珍生有膂力善馳跳時童謠云¶
　楊嶼青出海精楊嶼者台州海上童山也延祐六年¶
　忽草木欝然是嵗國&KR0575;生後㩀有台温慶雲等路賜¶
　爵衢國公眀興乃降¶
捕魚兒　眀紀事夲末陳友諒鷙悍為羣䧺冠其初起¶
　也父戒之曰若捕魚兒耳而乃圗大事友諒曰相塜¶
<pb:KR3j0187_WYG_005-24b>¶
　者言我家當富貴今其時矣及僣稱漢帝往迎父焉¶
　康郎之戰敗死稱帝僅四年¶
張王　楊循吉吳中故語迹士誠之所以起葢亦乗亂¶
　保結然在元猶貢運不絶亦固知有大義者蘇人至¶
　今猶呼為張王云¶
黄菜葉　眀紀事夲末張士誠委政于弟士信每事惟¶
　與黄敬夫葉德新蔡彦文三人謀時有民謡曰丞相¶
　做事業專用黄菜葉一朝西風起乾癟後徐達破平¶
<pb:KR3j0187_WYG_005-25a>¶
　江刳三參軍藁于旗杆之首眀胡儼姑蘇詩夜月人¶
　歌黄菜葉秋風夢遶白駒場¶
樊樓主人　壟起雜事韓林兒嘯亂稱小眀王都汴梁¶
　起樊樓于街西飾紅裙綺瑟于上将帥出師飲餞于¶
　此自稱樊樓主人¶
濠城甥館　眀通紀時四方兵起定逺人郭子興據濠¶
　上欲入濠城避兵卜吉而往子興以養女妻焉即髙¶
　后也上在甥館有救天下安生民之志後上克滁子¶
<pb:KR3j0187_WYG_005-25b>¶
　興立為滁陽王王卒上統其軍¶
披圗伐蜀　明紀眀玉珎稱帝于蜀國號大夏遣使來¶
　聘太祖使參知政事蔡哲往報哲挟畫工同往圗其¶
　山川險易以獻太祖覽而嘉之遂為取道伐蜀之張¶
　夲¶
　¶
　¶
　元明事&KR0124;鈔卷五¶
