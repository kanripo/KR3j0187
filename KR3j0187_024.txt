# -*- mode: mandoku-view; -*-
#+TITLE: 元明事類鈔
#+DATE: 2015-08-24 23:27:04.013863
#+PROPERTY: ID KR3j0187
#+PROPERTY: BASEEDITION WYG    
#+PROPERTY: JUAN 卷二十四
<pb:KR3j0187_WYG_024-1a>¶
欽定四庫全書¶
　元明事類鈔卷二十四¶
　　　　　　　　　　　監察御史姚之駰撰¶
　　衣冠門¶
　　　帽¶
益前簷　元史帽制舊無簷世祖因射日色眩目以語¶
　后后即益以前簷帝大喜遂命為式¶
致敬於帽　元史察罕武勇過人㓜牧羊於野植杖于¶
<pb:KR3j0187_WYG_024-1b>¶
　地脱帽寘杖端跪拜歌舞太祖出獵見而問之對曰¶
　獨行則帽在上而尊二人行則年長者尊今獨行致¶
　敬於帽且聞有大官至先習禮儀耳帝異之挈以歸¶
抹額　元史舞師黄羅繡抹額執器人紅䄂母追冠加¶
　紅抹額¶
别帽　丁鶴年别帽詩雲様飄蕭月様圓百年雄麗壓¶
　南冠一從吹墮西風裏誰念蒙塵白髮寒¶
唐帽奏樂　本朝朱彛尊日下舊聞元順帝時宫女奏¶
<pb:KR3j0187_WYG_024-2a>¶
　樂或用唐帽窄衫¶
凉帽　薩都拉詩御羅凉帽挿珠花¶
羔帽　栁貫淶水秋風詩旋卷木皮斟醴酪半籠羔帽¶
　敵風沙¶
奉白帽　明紀事本末僧道衍知燕王當嗣大位自言¶
　曰大王使臣得侍奉一白帽與大王戴蓋白冠王其¶
　文皇也¶
燈花穴帽　宋濓集湛淵先生白珽客授藏書家晝繙¶
<pb:KR3j0187_WYG_024-2b>¶
　夜誦燈墜花穴帽不覺¶
脫帽有蠍　名世&KR0124;苑吳與弼被徴英宗擇日御殿召¶
　見問大略弼噤無以對左右促之但曰容臣上疏而¶
　巳出至左順門脫帽視兩蠍存焉頂&KR1502;螫已腫人始¶
　知其不能承旨之故¶
龍盤帽　解縉集髙皇攻雞籠山有龍盤帽¶
氊帽之戍　名臣錄劉忠宣大夏以兵部尚書發戍氊¶
　帽布&KR0129;徒步過大明門匍匐頓首乃行¶
<pb:KR3j0187_WYG_024-3a>¶
紗帽　觚不觚錄髙皇制内臣常服紗帽與羣臣不同亦¶
　不許用朝冠服及幞頭公服¶
賜翎　武宗實錄江彬等戴遮陽帽上飄靛染天鵞翎¶
　以為飾貴者三英次二英兵部尚書王瓊得賜一英¶
　冠以下教場自謂殊遇¶
誰家紗帽　明世說汪直每歴郡縣令長皆膝行稍不¶
　如意即問曰爾頭上紗帽誰家的道沛亦以此詰令¶
　令答曰某紗帽用白銀三錢在鐵匠衚衕買的直大¶
<pb:KR3j0187_WYG_024-3b>¶
　笑¶
暖耳　謝鐸有㫖百官戴暖耳詩九陛門深障曉颸暖¶
　寒初致感恩辭¶
笠欹　靳史胡汲仲應聘入京世皇召見趨進張皇不¶
　覺笠子欹側上問曰秀才何學對曰修身齊家治國¶
　平天下之學上笑曰自家一笠尚不能正又能平天¶
　下耶然憐其貧特官教授¶
　　　冠¶
<pb:KR3j0187_WYG_024-4a>¶
漆紗冠　薩都拉詩雄心端有望白髪漆紗冠¶
罟罟冠　明夏雲英詩要知各位恩深淺只有珍珠罟¶
　罟冠¶
忠靖冠　嘉靖注畧七年製忠靖冠¶
梁數　明會典文武官梁冠以梁數分等第公八梁侯¶
　伯一品七梁二品六梁三品五梁四品四梁五品三¶
　梁六七品二梁八九品一梁¶
香葉冠　明紀事本末世宗不欲翼善冠而御香葉巾¶
<pb:KR3j0187_WYG_024-4b>¶
　命尚方倣之製沈水香為五冠以賜夏言及嚴嵩等¶
　言宻揭謂非人臣法服不敢當上大怒嵩於召對日¶
　故冠香葉巾于内而冒輕紗於外令上見之上果大¶
　悅¶
望之有光　明史稿田貴妃多巧思帝舊冠綴鴉青間¶
　以珠妃易珠以琲而後尚之以石望之有光¶
假金市冠　啟崇野乘劉念臺召為應天尹䇿一蹇就¶
　道到京冠服不備假友人一金市之¶
<pb:KR3j0187_WYG_024-5a>¶
籜冠　王世貞答人貽籜冠詩竹萌含露供朝餐餘籜¶
　猶堪劉氏冠不道道人心死盡雨來猶作化龍看¶
公自有纓　玉堂叢話陳太常音怳忽嘗入朝誤置冠¶
　纓於背及覩同列垂纓俯視頷下而駭曰公等悉冠¶
　纓何吾獨無也一人遽持其纓曰公自有纓獨無背¶
　後眼耳衆為大噱¶
春朝繡幘　于慎行上尚冠巾禮成詩負扆年來海岳¶
　安春朝繡幘始成冠¶
<pb:KR3j0187_WYG_024-5b>¶
帶繡蘇句　張民表十上不第有廬舎在夷門内客至¶
　必留之醉頂髙冠飄二帶帶繡東坡半升僅漉淵明¶
　酒三寸纔容子夏冠之句¶
　　　巾¶
完顔巾　元郭翼詩序完顔巾金粟道人所製寄鐡崖¶
　先生先生賦長歌以謝率余同作¶
凉巾　熊鉌詩五月凉巾陟翠微竹枝香露襲人衣¶
易巾　陳鑠易巾詩隨處&KR0147;憑製漆紗豈其官様必京¶
<pb:KR3j0187_WYG_024-6a>¶
　華¶
軟角巾　元輿服志祭宣聖廟執事儒服有軟角唐巾¶
吏巾　明㑹典洪武三十年令令史典吏皆服吏巾巾¶
　様不與庶民同¶
平定巾　枝山前聞今士庶所戴方頂大巾相傳髙祖¶
　召楊維楨維楨戴此以見上問何巾對曰四方平定¶
　巾上悅遂令士庶依其製戴或謂有司初進様方直¶
　其頂上以手按偃落後儼如民字形遂為定制¶
<pb:KR3j0187_WYG_024-6b>¶
折角向上　明集禮皇帝常服烏紗折角向上巾盤領¶
　窄䄂&KR0129;¶
𨽻業巾　泳化編陳選為廣東布政聽訟不事刑朴𨽻¶
　人惟令業網巾於左右以閒其心¶
進士巾　李東陽詩暖日晴宜進士巾¶
萬髪皆齊　卓異記髙皇微行至神樂觀見一道士於¶
　燈下結巾問此何物對曰網巾也用以裹之頭上則¶
　萬髪皆齊矣明日有旨召神樂觀昨夜結網巾道士¶
<pb:KR3j0187_WYG_024-7a>¶
　命為道官又命取其網巾至遂為定制¶
網巾　明藍仁賦網巾詩牽絲祗訝蛛臨户覽鏡翻愁¶
　鶴在籠¶
映吟鬢　髙啟謝人惠巾詩褁映秋吟鬢欹宜晩醉容¶
　　　衣¶
吉貝衣　解醒語元至正間遣使至馬八兒國求竒寳¶
　得吉貝衣十襲吉貝樹名其花成時如鵞毳紡之作¶
　布亦染五色織為斑布¶
<pb:KR3j0187_WYG_024-7b>¶
茶噀新衣　元史瑪爾為帝所䙝幸一日服新衣侍側¶
　帝方啜茶即噀之瑪爾曰天子固當如是耶帝一笑¶
　而已¶
衣皆縑素　玉堂綱鑑元英宗御大安閣見太祖世祖¶
　遺衣皆縑素木棉重加補綴嗟歎良久¶
無縫衣　元史世祖使尚衣局織無縫衣¶
雨衣　元史仁宗以旱故露香黙禱既而大雨左右以¶
　雨衣進帝曰為民祈雨何避焉¶
<pb:KR3j0187_WYG_024-8a>¶
染綾祫　元史裕宗為太子服綾祫為瀋所漬命侍臣¶
　重加染治侍臣請織綾更製之太子曰吾織百端非¶
　難顧是物未敝豈宜棄之¶
治絲工　元經世大典國朝治絲之工始自甲戌年間¶
　有史道安者精於其藝遂以御衣尚衣同為三局¶
珠半臂　元史成宗賜李庭珠帽珠半臂金帶各一¶
濟遜　元輿服志濟遜漢言一色服也内庭大宴則服¶
　之臣下賜則服之亦名只孫張昱輦下曲只孫官様¶
<pb:KR3j0187_WYG_024-8b>¶
　青紅錦褁肚圓文寳相珠¶
比甲　元史世祖后自製一衣前有裳無祍後長倍於¶
　前亦無領䄂綴以兩襻名曰比甲以便弓馬時皆倣¶
　之¶
高麗様　張光弼輦下曲宫衣新尚高麗様方領過腰¶
　半臂裁¶
衣穿賜綺　陸深餘話英宗在文華殿吏部尚書王翺¶
　對畢辭去顧見其衣後穿呼還問衣穿何不補之對¶
<pb:KR3j0187_WYG_024-9a>¶
　曰臣偶服此到部適聞命不及更衣耳上撫掌笑命¶
　賜一綺¶
衣觀修短　吳中徃哲記尚書楊仲舉為景皇帝所重¶
　嘗製衣一襲命面服之以觀其修短焉¶
作百歲衣　明運記宋濓致仕賜緡綺問濓今年壽幾¶
　何對曰六十有八上曰藏此綺三十二年作百歲衣¶
　濓頓首謝¶
賜蟒　典故紀聞内閣賜蟒始於宏治十六年賜大學¶
<pb:KR3j0187_WYG_024-9b>¶
　士劉健李東陽謝遷大紅蟒衣各一襲¶
花様　明㑹典公侯駙馬伯麒麟白澤文一二品仙鶴¶
　錦雞三四品孔雀雲鴈五品白鷴六七品鷺絲鸂&KR0515;¶
　八九品黄鸝鵪鶉風憲官用獬豸武一二品獅三四¶
　品虎豹五品熊羆六七品彪八九品犀牛海馬¶
黄絹故衣　今獻備遺秦綋廵撫陜西治秦府旗校不¶
　少貸上怒逮下獄命籍其家止黄絹一匹故衣數事¶
　上嗟歎良久即釋綋¶
<pb:KR3j0187_WYG_024-10a>¶
製衣三襲　歸有光集歸莘伯妻每製衣必三襲曰二叔¶
　無室豈可使君獨被完㓗耶¶
黄罛甲　武宗實錄正德時内教場諸軍悉衣黄罛甲¶
　中外化之雖金緋盛服亦必加此於上¶
解葛衣　國寳新編顧璘忤權璫初脫錦衣獄侵夏止¶
　一緼袍田勤甫解葛衣相衣又為具单布中衣舉酒¶
　送出宣武門¶
葉染衣　吳偉業謝人贈葉染道衣詩娑羅多寳葉煎¶
<pb:KR3j0187_WYG_024-10b>¶
　水衲衣黄不染非真色拈來有妙香¶
題背　解縉集學士羅復仁致仕賜大布之衣而題其¶
　背曰性雖麄率忠直可喜賜此布衣放歸田里時人¶
　榮之¶
鵲橋補　秦蘭徵集七夕節宫眷衣鵲橋補詳見七夕¶
日易一衣　王世貞集張居正性整潔好鮮麗日必易¶
　一衣冰紈霞綺上方所不逮¶
曳撒　觚不觚錄袴褶戎服也其䄂短或無䄂而衣中¶
<pb:KR3j0187_WYG_024-11a>¶
　斷其下有横摺而下復竪摺之若䄂長則為曳撒腰¶
　中間斷以一線道横之則謂之程子衣無線導者謂¶
　之道袍又曰直綴此三者燕居所常用也邇年來士¶
　大夫宴㑹必衣曳撒是以戎服為重而雅服為輕矣¶
　遜濟長安客話實錄載旨下工部造濟遜八百副皆¶
　不知為何物後乃知為上直校鵞帽錦衣也¶
覆葛　卓異記河西傭不知何許人靖難師入傭披葛¶
　衣遯去冬至京城行乞日衣葛焉後過河西為傭買¶
<pb:KR3j0187_WYG_024-11b>¶
　羊裘披而必覆故葛即破縷縷亦不肯脫夏有新布¶
　衣故葛亦必覆其上¶
寄畫衣　居易錄髙中丞衡莊烈帝時登第在京師手¶
　畫白練衣一稱寄其内張夫人凡花卉二十五種作¶
　三十二叢着色生動又題五七言絶句凡八首張把¶
　園作畫衣記¶
拜斗衣　明李蓘嘉靖宫詞玉貎終年侍禁闈每逄時¶
　節賜金緋君王不愛纎腰舞裁作雷壇拜斗衣¶
<pb:KR3j0187_WYG_024-12a>¶
裘葛且休　明顧夢圭詩夏日行部至雷州思製一葛¶
　且復休冬日行部至亷州思製一裘且復休故衣雖¶
　穿尚可補絲毫擾民民亦苦¶
吟䄂　明葉顒詩徃來西山間岩扉濕吟䄂¶
　　　袍¶
賜六花袍　元史補遺王景賢著作超逸文宗喜其詩¶
　賜以六花宫袍詳見賞譽¶
鸞&KR0129;　元史樂服有青生色鸞袍緋羅生色鸞袍緋繡¶
<pb:KR3j0187_WYG_024-12b>¶
　義花鸞袍青繡義花鸞&KR0129;等¶
布&KR0129;數年　元史烏克遜澤常曰士非儉無以養亷非¶
　亷無以養身一布袍數年妻子朴素無華¶
墨布&KR0129;　元陳霆詩墨布袍粗且黒心中事背上墨直¶
　教蓋棺覆我首領纒我骨安能易彼章與黻自注墨¶
　布袍者宋提刑游汶所服元初抗節不仕題其背曰¶
　前宋遺民今為百姓¶
右祍袍　明㑹典文武官公服用盤領右祍&KR0129;䄂寛三¶
<pb:KR3j0187_WYG_024-13a>¶
　尺一品至四品緋五品至七品青八品以下綠¶
冰花如繡　典故紀聞靖難師至紫荆上所服素紅絨¶
　袍忽冰花凝為龍紋鱗鬛如繡白如雪色諸將皆駭¶
　異¶
却布袍　明史稿王溥桂林人洪武末㕘政廣東以亷¶
　名其弟自家來省屬吏與同舟贈以布&KR0129;溥命還之¶
　曰此汙行辱身之漸也¶
袍䄂為裂　明于謙傳土木之變百官廷毆王振之黨¶
<pb:KR3j0187_WYG_024-13b>¶
　于謙排衆翼郕王袍䄂為裂¶
鶴&KR0129;　王世貞集嚴文靖訥為學士時官五品上特賜¶
　鶴袍謂此一品服服之重祠釐於是六尚書咸不敢¶
　服後又賜公麒麟飛魚服以至繡蟒¶
一布袍　玉堂叢話呂仲木曰吾未見甘貧者也居翰¶
　林而見何子粹夫焉一布&KR0129;六七年¶
紫袍渝　明紀事本末神宗御文華殿舉&KR0129;示輔臣曰¶
　此何色也居正以為青上曰紫也久而色渝居正曰¶
<pb:KR3j0187_WYG_024-14a>¶
　紫易渝昔皇祖不尚袨服御衣敝甚始易也¶
戰&KR0129;紅　徐渭賦得戰&KR0129;紅詩海罽染啼猩征袍製始¶
　成春籠香共疊夜帳火俱明自注時少保公得𤨏瞎¶
　刺製&KR0129;命賦¶
　　　衫¶
𤨏里衫　元氏掖庭記順帝中秋夜放舟禁池宫人凝¶
　香兒嘗着𤨏里綠䝉之衫衫䝉茸如氊&KR0008;但輕薄耳¶
　宜秋時着之帝命工以金籠作鸞鳳之形¶
<pb:KR3j0187_WYG_024-14b>¶
金鴻戯藻　王禕逐鹿記王師入武昌友諒愛妃鸞氏¶
　投臺死即埋臺下軍校毁臺忽聞太息掘地見妃脫¶
　其金鴻戱藻衫去¶
繡重雉　明㑹典命婦圓衫以紅羅為之繡重雉為等¶
　第一品九等&KR0589;下至七品三等其餘不用繡雉¶
藍衫　椒宫舊事髙后見秀才巾服與胥吏同乃更製¶
　儒巾斕衫上曰此真儒服也遂頒天下明史稿帝命¶
　工部侍郎范逵製士子巾服式凡三易其製乃定賜¶
<pb:KR3j0187_WYG_024-15a>¶
　監生藍衫縧各一以為天下先明代士子衣冠蓋剏¶
　自逵云¶
青苧衫　明詩話葉青門初補學官弟子製青苧布為¶
　斕衫後授兄子太僕坰以及孫曽家有青苧亭至今¶
　存焉¶
不縫衫　徐渭集夷女愁妖身畫丹夫行親授不縫衫¶
　自注倭衫無縫¶
窄衫　王士熙白苧詩窄衫裁苧清如水踏茵起舞雲¶
<pb:KR3j0187_WYG_024-15b>¶
　層層¶
　　　裘¶
青鼠毛衣　元張翥詩序予衰老畏寒始製青鼠袍賦¶
　詩自志青鼠毛衣可禦寒禿衿空䄂放身寛遮頭更¶
　着狐皮帽好個儂家老契丹¶
皮服飾金　元史帝勅特哩所受海都皮服全飾以金¶
　凡朝㑹宜服以表示焉¶
卉裘　吳萊詩朔風吹塵織卉裘炕牀煤炭手足柔¶
<pb:KR3j0187_WYG_024-16a>¶
銀鼠衣　張翥詩白馬紫駝酒青貂銀鼠衣¶
　　　帶¶
七寳帶　元史桑阿克達爾遣使進緬國所貢珍珠珊瑚¶
　異綵及七寳束帶¶
值千金　西使記布達國城破金寳珍貝不可勝計帶¶
　有值千金者穆錫國城破一帶有值銀千笏者¶
玉鵞帶　元輿服志全凉帶一紅羅褁縷金為之上為¶
　玉鵞七¶
<pb:KR3j0187_WYG_024-16b>¶
玉帶鉤　元史世祖命皇子從竇黙學賜以玉帶鈎諭¶
　之曰此帶内府故物汝老人佩服為宜¶
茘枝帶　薩天錫詩紫䄂窄衫花蕚遶黄金小帶茘枝¶
　垂元史舞師紫服金銅茘枝帶¶
鶴頂帶　彭時筆記上召李賢等賜金鑲鶴頂博帶一¶
　條皆親授¶
從容繫帶　𤨏綴錄正統中胡宗伯濙一日早朝承旨¶
　跪起帶解落地從容繫之遂叩頭還班御史亦不糾¶
<pb:KR3j0187_WYG_024-17a>¶
龍角帶　湧幢小品永樂時貴龍角帶一銙直十餘金¶
　後於嘉興掘龍墳所得甚多價為頓減¶
夢賜玉帶　内閣行實劉文靖健生時母張氏夢一神¶
　人致上帝命命持紫玉帶賜其家驚而寤猶有見也¶
帶何如環　湧幢小品李長沙晩年時事多艱乞身不¶
　遂一日退朝袍帶未解一道士服紫玉環來見指公¶
　所服帶並自指曰此帶雖好何如我環倘能棄却相¶
　從入山公曰久服誠無味然入山尚需時耳道士微¶
<pb:KR3j0187_WYG_024-17b>¶
　笑即乗雲去蓋吕仙也¶
綵雲捧日　明英宗賜襄王書承賜綵雲捧日玉帶謹¶
　以領訖¶
素犀似玉　王錫爵集嚴清初拜尚書貧不能具服色¶
　束素犀帶以朝或戱曰公釋褐時玳瑁帶故在耶公¶
　笑曰夫犀帶不装金安知非玉吾顧恐難為上耳¶
五色分㩋　李攀龍錦帶賦引如霜兮并刀剖五色兮¶
　分㩋乍若彩霞初斷倚若木又如虹霓中絶垂碧濤¶
<pb:KR3j0187_WYG_024-18a>¶
　　　帕¶
御巾納懐　虞集文上重張珪以御巾拭面額納諸公¶
　懐曰朕澤之所存朕心之所存也其服膺毋失¶
番羅帕　張昱大都詩無端収得番羅帕徹夜薔薇露¶
　水香¶
籠指襯腮　薩都拉手帕詩塵拂鳳箏籠笋指夢回鴛¶
　枕襯桃腮¶
　　　裳袴¶
<pb:KR3j0187_WYG_024-18b>¶
花蘂裳　元氏掖庭記香兒服玉河花蘂之裳于闐國¶
　烏玉河生花蘂草採其蕋織之為錦故香兒歌詞云¶
　䝉衫兮蕊裳瑶環兮瓊璫¶
氂裙　筆麈聞長老傳數十年前俗以氂為裙著長衣¶
　下令其蓬蓬張起為美即無氂裙至繫竹圏襯之殊¶
　為可笑此與王莽好以氂毛装禇衣中事同¶
血裙歸塟　明紀事本末王振使馬順殺劉球於獄支¶
　解之董琳從旁匿球血裙以歸球家二子求尸止得¶
<pb:KR3j0187_WYG_024-19a>¶
　一臂乃以血裙塟¶
撻紅袴　明詩話范菁山先生不畏强禦為國子監丞¶
　時嚴世蕃着紅袴入先生撻之詳見師生¶
血漬袴　閭史掇遺海鹽鄭履諄為尚寳司丞隆慶中¶
　疏請用賢語甚激切廷杖一百血漬於袴今其子孫¶
　尚藏笥中¶
　　　鞾履¶
得履寳藏　元通鑑文丞相被害人皆悲慟有得其一¶
<pb:KR3j0187_WYG_024-19b>¶
　履者亦寳藏之¶
長尺有咫　元史類編吕文德微時鬻薪於市宋淮帥¶
　趙葵見其遺履長尺有咫異之招致麾下後官京湖¶
　安撫制置使¶
靿髙䩺束　元輿服志紅羅靴制以紅羅為之髙靿雲¶
　頭靴以皮帮嵌雲朶頭作雲象䩺束於脛¶
雪疊三山　談薈元麗嬪張阿元為帝製繡絲絞布之¶
　裘雪疊三山之履¶
<pb:KR3j0187_WYG_024-20a>¶
雙耳　元輿服志履制以納石失有雙耳二帶鈎飾以¶
　珠¶
煮靴底　元史賊冦信州軍民糧竭茶紙亦盡括靴底¶
　煮食之¶
鴞爪鞾　歐陽元集偰氏之先嘗盛暑&KR0221;跣臥樹下鴞¶
　鳴樹上惡之攬衣起且鞾鴞下爪鞾者三方怒提之¶
　毒蛇自上墮地賴鴞免於螫因戒子孫勿殺鴞¶
鵠嘴鞾　楊維楨詩騎馬當軒鵠嘴鞾西風馬上鼔琵¶
<pb:KR3j0187_WYG_024-20b>¶
　琶¶
立月無聲　元沈愚繡鞋詩南陌踏青春有跡西廂立¶
　月夜無聲¶
繡鞾　楊維楨無題詩繡鞾蹋踘句麗様羅帕垂彎女¶
　直装¶
入朝小履　長安客話李文正㓜舉神童帝抱置膝上¶
　入朝小履一雙僅二寸餘猶是絆繫所成衫則粗紵¶
　為天臺所得後歸其家帝京景物畧耿定向贖公賜¶
<pb:KR3j0187_WYG_024-21a>¶
　第為公祠為具篋貯履衫撰文鏤篋葢守祠者人歛¶
　數錢則出示之¶
&KR0107;購草履　獻徴錄姚伯華逃難屨幾不免尋以銀&KR0107;¶
　購得之始獲濟遂終身織草屨以施貧乏後贈禮部¶
　侍郎¶
穗出鞾　王世貞集劉同野令歙介甚嘗步行一穗自¶
　鞾出以為誤也引之愈長公徐曰藁也吾以代棉汪¶
　伯玉笑之公亦笑曰吾昔讀書時嘗坐一木罌而積¶
<pb:KR3j0187_WYG_024-21b>¶
　藁其中令腰以下皆暖今僅藁吾足侈矣¶
聞履聲　泳化編危素為學士太祖心薄之一日御東¶
　閣素過之有履聲上問為誰對曰老臣危素太祖曰¶
　朕将謂文天祥耳素頓首汗流浹背¶
　　　衾禂¶
蘆花被　元史貫酸齋過梁山濼見漁父織蘆花為被¶
　雅愛之欲易以綢漁父疑之陽謂曰君欲吾被當更¶
　賦詩遂援筆立成竟持被去人間喧傳蘆花被詩元¶
<pb:KR3j0187_WYG_024-22a>¶
　謝宗可蘆花被詩軟鋪香絮清無比醉壓晴霜夜¶
　不融¶
金線衾　元氏掖庭記帝為英英起采芳舘内設唐人¶
　滿花之席重樓金線之衾浮香細鱗之帳六角雕羽¶
　之屛重樓金線花名也出長白山¶
方褥　輟耕錄元文定王實喇卜為學士嘗在上左右¶
　一日體小倦遂於便殿之側偃臥而寐上因以藉坐¶
　方褥親扶其首而枕之¶
<pb:KR3j0187_WYG_024-22b>¶
種羊書褥　吳萊四域種羊書褥歌四圍築垣聞杵聲¶
　羊子還從脛骨生青草抽叢臍未斷馬蹄踣鐵繞垣¶
　行羊子跳踉却在草䑕王如拳不同老飫肉筵開塞¶
　饌肥裁皮褥作書林寶¶
絃織衾綢　泳化編髙后聞元世祖后煮故弓絃事亦¶
　取練之織為衾禂以惠貧者¶
大織衣被　陶望齡集徐渭不事生業客幕時有餽之¶
　洮絨十餘匹者遂大製衣被下至所嬖私䙝之服靡¶
<pb:KR3j0187_WYG_024-23a>¶
　不備者一日都盡¶
兜羅被　明髙啟謝人惠兜羅被詩蠻工細擘氷蠶¶
　繭織得長衾謝縫剪蒙茸栁恕不愁吹鋪壓髙牀¶
　夜香軟¶
紙被　明龔詡詠紙被詩紙衾方幅六七尺厚軟輕温¶
　膩而白霜天雪夜最相宜不使寒侵獨眠客¶
　　　布¶
種出西畨　梧尋雜佩吾松以棉布衣被天下而棉花¶
<pb:KR3j0187_WYG_024-23b>¶
　之來莫詳其始相傳為種出西番元時始入中國按¶
　通鑑梁武帝送木棉皂帳史照釋文謂即今之木棉¶
　花非也此乃扳枝花耳楊用修曽辨之¶
番布　元史世祖時咀南藩邦遣使進金書寳塔及黒¶
　獅子番布¶
白茸茸　方䕫詩木棉白茸茸¶
㓜苾布　明史稿須文逹那洪武時遣使貢㓜苾布十¶
　五疋隔著布入的力布各一疋¶
<pb:KR3j0187_WYG_024-24a>¶
南北互鬻　王象晉木棉譜序北土廣樹藝而昧於織¶
　南土精織紝而寡於藝故棉則方舟而鬻於南布則¶
　方舟而鬻諸北¶
折俸　典故紀聞官吏折俸布舊於甲字庫折支者每¶
　一匹折米四十石成化時始改三十石是一布價銀¶
　三十兩矣從古所未有也¶
紫花湧價　明詩話劉念臺先生居恒服紫花布衣士¶
　大夫爭效之布為湧價羣芳譜木棉一種紫花者核¶
<pb:KR3j0187_WYG_024-24b>¶
　大而棉輕其布製衣甚朴雅¶
不受雲布　明世說黎文僖淳性耿介門生尹華亭以¶
　雲布寄淳淳不受責之曰古之為令拔葵萟麻今之¶
　為令織布添花吾不受妖服也¶
封還匹布　玉臺叢話劉忠愍球從弟玭知莆田奉夏¶
　布一匹即日封還貽書戒之曰當力行清白以光前¶
　人此非所望於賢弟者¶
吉布　王楨木棉圖譜序木棉産自海南諸種藝制作¶
<pb:KR3j0187_WYG_024-25a>¶
　之法駸駸北來至南北混一之後商販於此被服漸¶
　廣名曰吉布又曰棉布¶
麗宻　羣芳譜松布之巧者有折枝團鳳碁局字様而¶
　一切彈紡織綜綫挈花法皆始於黄媪其布之麗宻¶
　他方莫竝¶
出絮吐核　明徐獻忠布賦鐡木相軋手挽足壓且餧且¶
　扐出絮吐核張弓持弦弦急聲噎牽條絡車吚啞錯雜¶
　　　葛¶
<pb:KR3j0187_WYG_024-25b>¶
葛如裘　元周權苦熱詩人間何處逃隆暑細葛如裘¶
　汗如雨¶
易二葛　名世類苑吳清惠廷舉宰順德時市舶太監¶
　出銀市葛故事太監市物悉令民辦而以原金還公¶
　即以銀易二葛曰以此為式如不可請還金且葛雷¶
　産也太監怒取金去¶
黄陂葛　明陶允宜黄陂葛詩楚人種葛不種麻男採¶
　女績爭紛拏皎如白紵輕如紗進之内宫傳相誇價¶
<pb:KR3j0187_WYG_024-26a>¶
　值减少尺幅加織者十家逃九家¶
　　　絨褐¶
緝駝茸　元史世祖出獵見一女子緝駝茸應對有禮¶
　因納為太子妃詳見后妃¶
石絨　元史阿哈瑪特奏布格齊山出石絨織為布火不¶
　能燃請遣官採取¶
駝褐　典故紀聞永樂中以駝褐温暖令地方給官料¶
　織五十匹正統初陜西右㕘政年富奏罷之¶
<pb:KR3j0187_WYG_024-26b>¶
無責褐　王世貞集楊繼盛謫臨洮典史有御史使責¶
　鬻褐者公持其人曰御史無責褐也責褐即御史吾¶
　且得請之其人大窘自是無來責邑褐者矣¶
半年得匹　明紀事本末萬歴中陜西奏歲貢羊絨四¶
　千匹奉命改織盤陵又降柘黄暗花二則每匹長五¶
　丈八尺日織一寸七分半年得匹豈能加額¶
封還紅葛　陳建通紀鄺埜按察陜西以一紅褐寄父¶
　父封還移書責之詳見清介¶
<pb:KR3j0187_WYG_024-27a>¶
　　　錦綺¶
八答　費著蜀錦譜上貢錦名八答暈錦¶
繡市　元史掖庭記淑妃龍瑞嬌貪而且妬帝賜鸞鳳¶
　靈芝五𤓰龍萬夀字等段以巨萬數乃開市於左掖¶
　門内買者給帖令不相禁由是京師四方豪貴爭買¶
　焉時呼為繡市又號麗色多春之市¶
綵鸞摩雲　逐鹿記張王城破時出綵帛十三庫散之¶
　城中父老又取珍衣二十餘種焚於臥虎街正舉火¶
<pb:KR3j0187_WYG_024-27b>¶
　我軍已入有二校拾其二種一為彩鸞摩雲一為春¶
　花競秀¶
麝香金　元好問詩去去旃車雪三尺畫羅休縷麝香¶
　金注云泥金色如麝香宫中所尚¶
疊雪　袁桷詩宫羅疊雪撚金龍¶
經粗緯細　輟耕錄河北絹經緯一等故無背靣江南¶
　絹則經粗緯細有背面¶
緋絹　元輿服志蔽膝製以緋羅有縹緋絹為裏其形¶
<pb:KR3j0187_WYG_024-28a>¶
　如䄡袍上着之繡複身龍¶
海東白紵　虞集答人寄海東白紵詩海國綀衣雪色¶
　明寄將千里寄髙情着隨野鶴渾相稱行近沙鷗亦¶
　不驚¶
經冰緯玉　周權白紵製服詩經冰緯玉紛縱横三盥¶
　寒露方織成曉機裂下不敢翫一道雪瀑來中庭¶
誥綾　謝翺將舊誥綾作手卷詩織文宛轉勅字新知¶
　是初裁六尺誥¶
<pb:KR3j0187_WYG_024-28b>¶
弓絃綢　元史世祖后嘗於太府監支繒帛帝以為言¶
　后乃率宫人親執女工拘諸舊弓絃練之緝為繒其¶
　紉宻比綾綺¶
落花流水　談薈屠緯真云裱錦古有樗蒲錦又名闍¶
　婆錦有樓閣錦走龍錦翻鴻錦粟地錦今蘇州有落¶
　花流水錦¶
錦上花　玉堂叢話髙穀陞侍講履任公宴猶以新花¶
　様補舊錦&KR0129;人謂髙學士錦上添花也¶
<pb:KR3j0187_WYG_024-29a>¶
雙窠　蜀錦譜有大窠獅子錦大窠馬大球錦雙窠雲¶
　鴈錦宜男百花錦¶
添織　明紀事本末萬歴中命浙直添織七萬三千張¶
　居正言添織之費不下四五十萬不可上命減其半¶
罷織　明通紀莊烈帝即位命罷蘇杭織造詳見賦役¶
五毒紅紗　經濟錄江南廵撫疏劾中官王敬需索珍¶
　寳組織綵粧五毒紅紗難以數計夫五毒者艾虎蜈¶
　蚣蝦蟆蛇蝎也以此織為衣午節用之謂可辟邪而¶
<pb:KR3j0187_WYG_024-29b>¶
　其實不祥顧乃暴殄天物虐害蒸民如此¶
刻絲牡丹　李東陽刻絲牡丹詩組織兼成刻畫功好¶
　花芳蝶共春風摩挲舊物尋遺事不是唐宫也宋宫¶
實無一綾　筆麈陸樹聲為吉士告滿詣闕世蕃知公¶
　清望使人索松江綾二百疋當以翰苑予之陸謝曰¶
　本不敢希翰苑又實無一綾惟公所置之¶
繭紬　明張綱孫䝉陰詩傍午息䝉陰野店脫敝裘土¶
　人延我坐率爾意綢繆誇彼繭紬好紅絲信清秋艱¶
<pb:KR3j0187_WYG_024-30a>¶
　苦養此蟲三時乃有収饑食槲樹葉渴飲清露流日¶
　出虚幔張薄暮挑燈収男女賴茍活焉敢視悠悠¶
　¶
　¶
　¶
　¶
　¶
　¶
<pb:KR3j0187_WYG_024-30b>¶
　¶
　¶
　¶
　¶
　¶
　¶
　¶
　元明事類鈔卷二十四¶
