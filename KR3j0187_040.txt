# -*- mode: mandoku-view; -*-
#+TITLE: 元明事類鈔
#+DATE: 2015-08-24 23:27:04.406836
#+PROPERTY: ID KR3j0187
#+PROPERTY: BASEEDITION WYG    
#+PROPERTY: JUAN 卷四十
<pb:KR3j0187_WYG_040-1a>¶
欽定四庫全書¶
　元明事類鈔卷四十¶
　　　　　　　　　　　監察御史姚之駰撰¶
　　蟲豸門¶
　　　蟬¶
舊殻新聲　張宏範新蟬詩一自返魂遺舊殻便將秋¶
　恨入新聲¶
短翼含風　馬臻聞蟬詩短葉含風薄似秋一聲聲帶¶
<pb:KR3j0187_WYG_040-1b>¶
　夕陽愁年年古栁官塘路催得行人白盡頭¶
乗夜出　潜確類書蟬皆乗昏夜方出土中升髙處背¶
　拆而出所以夜出者一似畏人二畏日炙乾其殻而¶
　不能脱也¶
弱翅繁聲　謝榛咏蟬詩弱翅凌晨動繁聲向夕流不¶
　知風露裡還得幾何秋¶
翾翾咽咽　髙啓始聞夏蟬詩翾翾纔得脫咽咽未成¶
　喧翳葉誰能見南風緑繞軒¶
<pb:KR3j0187_WYG_040-2a>¶
汴梁無聲　湧幢小品汴梁城内無蟬聲¶
不知秋　明貝瓊九日聞蟬詩雁到紫臺初避雪蟬鳴¶
　紅樹不知秋¶
蛻凡骨　邵寳見蜣螂轉丸詩村童前致詞此寔神所¶
　訹轉丸輸鬼藏功滿脫凡骨飛騰作風蟬清響噦雲¶
　月¶
　　　蜂¶
止家得蜜　元史王庸至孝露處墓前有蜜蜂數十房¶
<pb:KR3j0187_WYG_040-2b>¶
　來止其家嵗得蜜蠟以供祭祀¶
蜂蝶競出　元通鑑順帝十九年十二月蜂蝶競出¶
義蜂　元戴表元義蜂行一朝大蜂出不戒舂容靚飾¶
　修且姱蜻蜓忽來伺其怠摶擊少墜遭蝦蟇羣蜂倉¶
　皇迷所適謁走欲絶聲呀呀求之不得久乃定復結¶
　一聚猶如麻¶
蛹墨　元謝翺咏蜂詩蛹墨春如翳塞崖舉族懸¶
五常俱備　劉詵蜂賦豈知物㣲性至五常俱備是故¶
<pb:KR3j0187_WYG_040-3a>¶
　應期而朝信且禮也多思而營巧且智也效死不二¶
　志于義也割脾而施仁之恵也¶
苦蜜　湧幢小品明太祖召一儒者問其何業曰業醫¶
　上曰卿亦知蜜有苦而膽有甜者乎對曰蜂釀黄連¶
　花則蜜苦猿猴食果多則膽甜上以為能格物擢太¶
　醫院使¶
蜂丈人　卓異記有蜂丈人者與髙皇同年月日時生¶
　上聞而召問之曰爾何業對曰養蜜上曰能贍生乎¶
<pb:KR3j0187_WYG_040-3b>¶
　爾蜜幾何對曰十五桶臣當冬月割蜜必先計其三¶
　冬之食足而後割取之故臣之蜜日蕃臣之生自贍¶
　上善其言而遣之¶
蜂化　庚巳編劉浩好鬬促織嘗晨出見水濱一大蜂¶
　以身就泥中數四起集敗荷上心怪之還視之見已¶
　化促織頭足猶蜂也持歸經日皆變健而善鬬所當¶
　無敵¶
蜂聚案　宋濂集萬安鄒氏五人為豪民所殺縣不得¶
<pb:KR3j0187_WYG_040-4a>¶
　屍丞萬鵬舉録之有大蜂五聚丞之案麾去復至丞¶
　祝曰爾鄒鬼耶明日再聚如期而集丞乃抵豪舍踪¶
　跡之忽五蜂飛集竹坡劚之得屍而獄具¶
與龍鬬　居易録嘉靖時太湖中龍與蜂鬬龍爪可數¶
　十丈蜂仰噴其涎亦數十丈三四日乃已後漁人得¶
　死蜂殻可貯粟四五石¶
蘭花拱首　近峯聞畧蜂採百花俱置翅間惟蘭花則¶
　拱首入房以獻于王物亦知蘭之貴如此¶
<pb:KR3j0187_WYG_040-4b>¶
義蜂塚　泳化編楊一清閣老家居一日逰北固山下¶
　偶見羣蜂擁王出逰遇鷙鳥攫殺之羣蜂環守不去¶
　數日俱死乃令家伻埋焉表其封曰義蜂塚親作文¶
　祭之¶
巨儒之象　湧幢小品宣徳癸丑温州守何文淵于明¶
　倫堂集諸生講書有羣蜂引一巨蜂集楹間聲如雷¶
　公顧謂諸生曰蜂有巨儒之象來科狀元定有其人¶
　後周旋果及第第一¶
<pb:KR3j0187_WYG_040-5a>¶
　　　蝶¶
輸蝶　明詩話王㞳生知如臯縣性愛畜蝶民有罪當¶
　笞者輸蝶得免羅致千百召客飲縱之以為樂邑人¶
　語曰隋隄螢火輟縣官放蝴蝶¶
夢蝶入袖　袁袠集王履吉卒之前一日夢兩蝴蝶入¶
　袖寤而嘆曰吾已矣夫莊叟之言殆謂我也¶
隨蝶獲盜　明史藁東莞林培為新化知縣民有死于¶
　盜者不得禱于神隨蝴蝶所至獲盜時驚為神¶
<pb:KR3j0187_WYG_040-5b>¶
作探花　懸笥瑣探吳郡施槃嘗作蝴蝶詩曰莫怪東¶
　風多落魄三春應作探花郎正統己未果狀元及第¶
小鳳凰　明陳恭尹羅浮蝴蝶歌羅浮大蝴蝶言是小¶
　鳳凰六足盤胸間四翅交文章脩眉若楊葉繡腹如¶
　垂囊仙人愛文采挾之㳺帝旁¶
醉蝶　黄庚詩花香能醉蝶栁色欲迷鶯申時行落花¶
　詩狂蜂醉蝶杳難尋¶
薄翅柔鬚　貢師泰新蝶詩寒辭薄翅猶黏粉暖溢柔¶
<pb:KR3j0187_WYG_040-6a>¶
　鬚始弄晴¶
烟翅露鬚　楊基咏蝶詩粉銷烟翅薄香冷露鬚拳¶
戀黄花　姚廣孝秋蝶詩粉態凋殘抱恨長此心應是¶
　怯悽涼如何不管身憔悴猶戀黄花雨後香¶
感金氣　楊慎集蝴蝶或黄或白或五色惟黄者秋獨¶
　多盖感金氣也¶
　　　蠶¶
野蠶成繭　元史元貞中隨州野蠶成繭亘數百里民¶
<pb:KR3j0187_WYG_040-6b>¶
　取為纊¶
蠶有六徳　楊維楨集余嘗論蠶有六徳衣被天下仁¶
　也食其食死其死義也不辭湯火忠也三眠三起信¶
　也象物以成繭智也繭而蛹蛹而蛾蛾復卵而繭神¶
　也人為倮蟲之長而有不如者其不愧火龍乎因賦¶
　火龍詞四章¶
秋蠶課女　元好問詩室人筐中無寸縷一箔秋蠶課¶
　諸女¶
<pb:KR3j0187_WYG_040-7a>¶
把蠶　馬臻詩村婦相逢還笑問把蠶今嵗是三姑¶
織成鞶帶　楊士竒集郭敦知衢州府庶務畢舉舍内¶
　蠶箔常有叢絲類織成鞶帶修廣適度郡人謂公¶
　仁政之應¶
蠶禁　西吳枚乗吳興以四月為蠶月家家閉户官府¶
　勾攝徵收及里閈慶弔皆罷不行謂之蠶禁¶
蠶子成字　麈餘嘉靖時昆陽州訓導任鉞家養蠶生¶
　子布箔上成不仁水火拜告天地八字次日又成一¶
<pb:KR3j0187_WYG_040-7b>¶
　州之大可不慎之八字至秋滇池汎濫蕩析民居千¶
　餘所¶
玉果金丸　解縉永樂歌詞野蠶成繭彌山岡金丸玉¶
　果若林粧¶
蠶神報寃　沈周客座新聞宏治時皂林獲盜三人伍¶
　氏家丁也伍氏畜蠶蠶多桑薄棄而瘞之三人駕船¶
　市葉有大鯉躍舟中載歸忽巡司至見其頭艙有人¶
　腿三人自相驚駭縳解所司不得已誣服押至家妄¶
<pb:KR3j0187_WYG_040-8a>¶
　指瘞蠶地發之見屍乃少一腿家主俱抵罪¶
&KR3334;母　吳寛集&KR3334;母者蜀之魚鳬人也相傳黄帝時有¶
　神自天降女身馬首人以其狀&KR3334;&KR3334;然也號曰&KR3334;母¶
素翎頻掃　明宋燧采桑曲素翎頻掃細于蟻嫩葉纎¶
　纎初上指¶
焙繭　楊基詩蠶屋柘烟朝焙繭¶
　　　螢¶
大梁無螢　空同子環慶無麥秋大梁無螢無寒蟬¶
<pb:KR3j0187_WYG_040-8b>¶
拂棟穿花　王寵流螢篇萦迴拂棟光難定窈窕穿花¶
　燄更藏¶
　　　蜘蛛¶
解蛛網　元黄立中詩獨立無言解蛛網放他蝴蝶一¶
　雙飛¶
蛛網春　元宋季任詩蛛絲似怕春深去網住桃花不¶
　許飛¶
蛛遯　庚巳編南京太學諸堂中都無蜘蛛傳髙皇幸¶
<pb:KR3j0187_WYG_040-9a>¶
　學見蛛布網屋隅曰我纔建屋爾輒據之耶顧呵之¶
　出語訖而蛛遯從兹遂絶¶
罣龍　湧幢小品隆慶時睢寧大雨河溢人見有龍為¶
　蛛網所罣不得脫須臾火龍焚其網龍乃脫去蛛死¶
　山中絲網尚彌山谷或截取為馬鞭¶
墜案　湧幢小品尚書才寛守西安時有治才過客失¶
　金于店急白寛寛仰見飛鷹又有蜘蛛墜案曰店中¶
　必有朱姓名英者為盜執之果然¶
<pb:KR3j0187_WYG_040-9b>¶
滿腹經綸　靳史李西涯以神童召見上試對句云螃¶
　蟹渾身甲胄李對曰蜘蛛滿腹經綸詳見蟹¶
如斗　五雜俎應天報恩寺塔頂有蜘蛛大如斗垂絲¶
　數百丈後為雷所擊¶
蛛塔　帝京景物畧慈慧寺蜘蛛塔者黄南充輝誦金¶
　剛經次一蜘蛛縁案上向佛而伏驅之復來南充曰¶
　聴經來耶誦終卷蜘蛛寂然視之遺蛻耳因龕而葬¶
　焉¶
<pb:KR3j0187_WYG_040-10a>¶
蛛藏琥珀　王士楨集明時有持琥珀求售者中有蜘¶
　蛛如生碎之蛛自内躍出詳見雜寳¶
紅脚蛛　宋濂詩紅脚蛛絲結鏡網¶
　　　蟋蟀¶
勅索千箇　湧幢小品吳中有諺云蟋蟀瞿瞿呌宣徳¶
　皇帝要盖宣廟有此好來之江南者蘇州守況被勅¶
　索千箇不許違悞¶
早蛩　髙啓集至正丙午五月夜坐中庭聞蟋蟀之聲¶
<pb:KR3j0187_WYG_040-10b>¶
　感而為早蛩賦焉¶
敦脄平膚　明俞允文蟋蟀賦其為狀也則有敦脄紫¶
　茜平膚銀液齗齰霜葩股弩狚㦸翅爍流金翼凝¶
　㸃漆頂渥丹砂項塈青艧鋸牙辟灌以&KR0008;䶪巨顙碨¶
　礧而簡積¶
羽國蟲兵呉綺鬬蟋蟀賦云爰徵威于羽國遂選勇¶
　于蟲兵黄金鑄枰紫玉雕罌既曹分其種色次部伍¶
　其重輕弱足之與强頭譜前論系一青之與五白刪¶
<pb:KR3j0187_WYG_040-11a>¶
　外存經¶
辨形試氣　劉侗促織志捕得色辨形辨之辨審養之¶
　養得其形若氣試之試而才然後以鬬¶
戧金盆　吳偉業宣宗御用戧金蟋蟀盆歌定州花甆¶
　賜湯沐玉粒瓊漿供飲啄戧金髹漆隠雙龍果厰雕¶
　盆錦香褥¶
金鐘兒　袁宏道促織志一種㣲類促織而韻致悠揚¶
　如金玉中出京師人謂之金鐘兒見暗則鳴遇明則¶
<pb:KR3j0187_WYG_040-11b>¶
　止¶
　　　蠅¶
蠅避虎　戴表元蠅虎賦有蟲翼然既獰孔武若腹而¶
　絲若臂而拒跳踉振擲是謂蠅虎摶蠅甚智狙伏壁¶
　間羣蠅避之如虎于山¶
捕蠅　天順日録都御史陳智性褊躁嘗坐堂上偶有¶
　蠅拂其面即怒叱從者曰拏從者紛然為捕之狀而¶
　不知其所捕者何少頃俟其怒解問拏何人乃叱之¶
<pb:KR3j0187_WYG_040-12a>¶
　曰是蠅¶
蠅蚋迎馬　獻徵録周新按察浙江初之官時道上忽¶
　有蠅蚋迎馬而聚因尾之見一暴屍撿之得一小木¶
　布印及至任令人市布得印誌同者鞫之乃劫布商¶
　賊也悉以其贓召布商家給之家人始知其死于¶
　賊也¶
嘬屍　名世類苑劉忠愍之禍馬順以酒沃其屍蠅蚋¶
　羣嘬之肉盡猶碎其骨¶
<pb:KR3j0187_WYG_040-12b>¶
憐寒蠅　明駱文盛憐寒蠅賦爾乃僵矣其形悽矣其¶
　聲既蹌于飛復蹶于行方縮縮以憔悴遂奄奄而伶¶
　俜㸃汚莫施其技攻鑚曷見其形¶
　　　蚊¶
蚊對　方孝孺蚊對天台生困于蚊嘆曰天胡産此㣲¶
　物而毒人乎童子啞然笑曰人之食于物泰矣物獨¶
　不可食于人耶且蚊猶白晝不敢露形瞰人之不見¶
　而有求焉今有同類者白晝儼然吮其膏而醢其腦¶
<pb:KR3j0187_WYG_040-13a>¶
　何子之若無聞也¶
獨無白鳥　致虚雜俎閶門沙盆潭獨無白鳥帳幕可¶
　已與滇中寳珠寺荆州李姥浦同¶
如蜻蜓　北征記常樂鎮蚊大如蜻蜓¶
喙尺　方䕫苦蚊詩喙尺利芒刺腰圍隠花紋¶
蚊理　楊慎蚊賦烟火其屯鐙燭其喜焦螟以為巢蠛¶
　蠓以為使芸𤓰而來零栗而逝秋風夕起斯害也已¶
　公子喻矣是曰蚊理¶
<pb:KR3j0187_WYG_040-13b>¶
討蚊　屠隆討蚊露布文非烟女將行燭姬兵¶
寳珠無蚊　楊慎集滇中環湖苦多蚊而寳珠寺乃絶¶
　無影響¶
　　　蠍¶
蝎魔　續己編西安有蝎魔寺塑大蝎于楣相傳國初¶
　有女子病死復生忽甚明敏某布政娶之一日呼之¶
　不應宻視之但見老蝎大如車輪詰之忽失所在是¶
　夕出拜燈下曰身本蝎魔得罪㝠道頼大士救拔今¶
<pb:KR3j0187_WYG_040-14a>¶
　假女屍為人獲侍左右覬公建一蘭若以報大士徳¶
　耳許之乃隠遂建今寺¶
雨蝎　嘉靖注畧二十九年正月京師雨土雨蝎上以¶
　問陶仲文仲文曰疑有寃獄得雨方解也¶
　　　蝗¶
不食豆苗　元典章蝗不食豆苗¶
督捕蝗　元史蝗起真定遣使者督捕役夫四萬人以¶
　為不足欲牒鄰道助之王磐為宣慰使不從使者怒¶
<pb:KR3j0187_WYG_040-14b>¶
　責磐期三日盡捕蝗磐親率役夫走田間設法捕之¶
　三日而蝗盡㓕¶
烏食蝗　元史泰定時洛陽縣有蝗可五畝羣烏食之¶
　既數日再集又食之¶
鷹啄蝗　玉堂綱鑑元至元時武陟縣有蝗俄有黒鷹¶
　羣飛啄食之詳見鷹¶
　　　蚯蚓¶
得意鳴　元任士林蚯蚓賦緑雨圍隂碧雲漏晴江月¶
<pb:KR3j0187_WYG_040-15a>¶
　流清得意自鳴人闖之而自寂夜中分而既停¶
蚯蚓子　玉堂叢話劉俊為祭酒好食蚯蚓人名之曰¶
　蚯蚓子詳見鴞¶
　　　蚤蝨¶
二三斗　明髙皇周顛仙傳顛仙有時遙見以手入胸¶
　襟中似乎討物以手置口中問其故乃曰蝨子復謂¶
　曰幾何曰二三斗¶
咒蚤蝨　藝苑巵言豐坊狂誕嘗設醮上章詛之上帝¶
<pb:KR3j0187_WYG_040-15b>¶
　凡三等一為鼠蠅蚊蚤陶望齡詩吾聞豐坊生赤章¶
　詛蚤蝨蚤蝨食幾何討捕恐已酷借問坊食者還當¶
　食坊不¶
氣嘘如豕　陸濬源瀋餘嘗至靈濟宫遇道人授一桃¶
　特大旋于襟中捕一蝨擲地以氣嘘之大如豕跨而¶
　疾馳遂烟迷雲逝¶
旬日累代　明顧大韶蝨賦形渺一黍貭無半銖或¶
　入吾褌或托吾襦旬日累代繁孕而居黒食頭垢白¶
<pb:KR3j0187_WYG_040-16a>¶
　食身腴爾類日肥我貌日癯肉食之鄙曽莫汝踰¶
鼈蝨　有蟲蟣蝨類厥狀肖惟鼈形圓脊惟穹帬介儼¶
　環列多足巧于縁利嘴銳如鐵兒童偶批摑經時臭¶
　不歇未足快悸獲徒然滋嘔噦¶
　　　蟻¶
清明蟻集　帝京景物畧南海子西北隅嵗清明日蟻¶
　億萬集叠而成丘中一丘髙丈旁三四丘髙各數尺¶
　竟日而散傳是遼將伐金全軍沒此魂無主者故化¶
<pb:KR3j0187_WYG_040-16b>¶
　為蟲沙感于節序其有焉土人名曰螞蟻坟¶
縁土作字　閩小記董槐萬厯間人能文强記年十七¶
　而殁父母傷之遂形見能為母䕶湯藥殯于里之龍¶
　山墓樹往往蟲嚙成字或蟻縁土為字皆成詩句末¶
　必云行仙董郎後二年蟻于坟上作董郎升化字自¶
　後絶無詩矣¶
蟻坟　吳偉業詩野火風吹螞蟻坟枯楊月落蝦蟇水¶
取藜無蟻　饒介之藜科詩序藜科旅生庭中白露日¶
<pb:KR3j0187_WYG_040-17a>¶
　割而為帚是日取藜無蟻諺云¶
　¶
　¶
　¶
　¶
　¶
　¶
　¶
<pb:KR3j0187_WYG_040-17b>¶
　¶
　¶
　¶
　¶
　¶
　¶
　¶
　元明事類鈔卷四十¶
