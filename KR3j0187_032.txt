# -*- mode: mandoku-view; -*-
#+TITLE: 元明事類鈔
#+DATE: 2015-08-24 23:27:04.206828
#+PROPERTY: ID KR3j0187
#+PROPERTY: BASEEDITION WYG    
#+PROPERTY: JUAN 卷三十二
<pb:KR3j0187_WYG_032-1a>¶
欽定四庫全書¶
　元眀事類鈔卷三十二¶
　　　　　　　　　　　監察御史姚之駰撰¶
　　蔬榖門¶
　　　禾¶
却瑞禾　元史河東守獻嘉禾大臣欲奏以為瑞布呼¶
　珠曰汝部内所産盡然耶曰惟此數莖耳曰如此則¶
　何足為瑞遂罷遣之¶
<pb:KR3j0187_WYG_032-1b>¶
繪嘉禾圖　元通鑑仁宗時河間有獻嘉禾異畝同頴¶
　及一莖數穂者命集賢學士趙孟頫繪圖蔵諸秘書¶
秋耕　元史至大中申命大司農總挈天下農政除牧¶
　養之地其餘聽民秋耕盖秋耕之地俺陽氣扵土中¶
　蝗蝻遺種皆為日曝死次年所種每偹常禾¶
浴種禁蝗　元典章取臘雪煑馬骨放水冷浴諸種子¶
　生苗蝗亦不食¶
禾出㕔事　元史尉遲徳誠為家令司丞㕔事前有粟¶
<pb:KR3j0187_WYG_032-2a>¶
　苗不種而萌偶出一莖雙穂衆以為嘉禾¶
孕青　元李孝光詩稲盡秋田孕更青¶
禾三節　卓異記四眀儒者召見髙皇聞其業農也問¶
　曰卿亦知禾麥之節有不同乎對曰禾三節而麥四¶
　節是不同也上曰何也對曰禾播種于春至秋而穫¶
　凡厯三時故三節麥則厯四時故四節上曰能知稼¶
　穡之艱難者即擢知州¶
一夕稲　王世貞集學士官京師曇陽師室前生豆麥¶
<pb:KR3j0187_WYG_032-2b>¶
　之屬殆遍學士試謂師如燕中不能稲何一夕而稲¶
　生俄而並寔¶
内苑嘉禾　眀紀事本末嘉靖中内苑獻嘉禾一莖三¶
　穂者兩穂者三十有一羣臣表賀¶
一本百莖　湧幢小品正徳六年如皋縣嘉禾一本有¶
　至百莖者其一本二十莖者尤多¶
榖長寸許　本朝東軒主人述異記崐山顧瑞屏之父¶
　好道入天台見一人挑稲榖一擔其行甚速異而就之¶
<pb:KR3j0187_WYG_032-3a>¶
　見榖赤色長寸許因拜求之主僕各與一粒令即食¶
　之後顧翁年八十餘遇亂不食而逝僕九十餘嵗順¶
　治間尚在¶
北方佳品　羣芳譜稲一名稌南方以為常食北方以¶
　為佳品¶
五日結榖　平陽縣志萬厯辛卯民有田六畝同時挿¶
　秧中三畝勃然奮發五日即結榖收成¶
試嘉禾　吾學編李賢試嘉禾詩尚書郭璡竒賢輔相¶
<pb:KR3j0187_WYG_032-3b>¶
　才授主事詳見識鑒¶
不知稲草　眀史藁左光斗出理屯田大興水利北人¶
　始知藝稲鄒元標曰三十年前都人不知稲草何物¶
　今所在皆稲種水田力也¶
禁種糯　典故紀聞太祖常禁種糯以塞造酒之源¶
海水占　瓊州府志瓊州人以海占年曰海水熱榖不¶
　結海水凉禾登塲¶
揚雪耕耘　一統志雲陽界稲十一月下種揚雪耕耘¶
<pb:KR3j0187_WYG_032-4a>¶
　次年四月熟¶
虎掌稲　羣芳譜虎掌稲赤穬稲蟬鳴稲俱七月熟¶
麥爭塲　羣芳譜稲一種名麥爭塲三月種六月熟食¶
　新者爭市之¶
指白蒿　王穉登集三吳下濕之地昊天降㓙有司恬¶
　嬉莫恤及其被牒行郊則指白蒿為黄茂望蒼葭為¶
　嘉禾¶
䥥札札　髙啟㸔刈禾詩往穫安可後相催及秋晴父¶
<pb:KR3j0187_WYG_032-4b>¶
　子俱在田札札䥥有聲¶
為瑞為妖　眀許國嘉禾賦有禾芊芊名盛之年飛紫¶
　芒于堯陌垂金粟扵舜田以此為瑞瑞何疑焉若夫¶
　帝澤未流嘉禾幸穟揺盲飈以扶踈潤恠雨而薆薱¶
　出非其時是乃妖類¶
吴苗渴　湯顯祖詩吾鄉有再熟蟬鳴即新糈吴苗苦¶
　遲立似渴白露雨¶
擊鼔挿秧　眀朱隗詩傍舎秧齊聞擊鼓自注北方皆¶
<pb:KR3j0187_WYG_032-5a>¶
　敲鼔挿秧¶
龍門三穂　解縉嘉禾頌洪武乙亥秋榖登朔方龍門¶
　嘉禾生三穂二穂交两騰異本同頴同敷榮蕊珠金¶
　粟隔露凝親籓錫貢來神京¶
　　　麥¶
麥蠶圖　元史英宗詔畫麥蠶圖扵鹿頂殿壁以時觀¶
　之可知民事¶
嵗萬石　元綱鑑王文忠磐世業農嵗得麥萬石號萬¶
<pb:KR3j0187_WYG_032-5b>¶
　石王家¶
麥當芽　元史胡長孺為寜海簿羣嫗聚浮屠菴一嫗¶
　失其衣適長孺出鄉嫗訟之長孺以牟麥置羣嫗合¶
　掌中命遶誦佛書長孺閉目叩齒作集神狀且曰盜¶
　衣者行數周麥當芽一嫗屢開掌視長孺指縳之還¶
　所盜衣¶
四穂　元本紀世祖時東平府進瑞麥一莖二穂三穂¶
　四穂各一本¶
<pb:KR3j0187_WYG_032-6a>¶
磨樓　輟耕録尚食局進御麥麺其磨在樓上于樓下¶
　設機局以旋之驢畜之蹂踐人役之往來皆不能及¶
　乃巧匠瞿民所造¶
籸麫　許有壬籸麫詩坡逺花全白霜輕寔便黄杵頭¶
　麸退墨磑齒雪流香¶
履麥草　泳花編吕祭酒柟日危坐誦書嚴寒則履藉¶
　麥草夜以繼日¶
火尅金　空同子麥種扵秋而焦于夏火尅金也麥穂¶
<pb:KR3j0187_WYG_032-6b>¶
　直而芒有兵象焉¶
不受瑞　陵川集初置屯田甸人進麥有八穂一莖者¶
　衆以為瑞太弟不受¶
瑞麥薦廟　眀寔録太祖時盱眙民進瑞麥一莖二穂¶
　者十六本御史達魯與權言瑞麥産扵帝鄉宜薦之¶
　宗廟以彰祖宗之神靈從之¶
南麥日花　蚓菴瑣語北地之麥日中吐花江南麥花¶
　夜放眀末南麥花多日開盖地氣自北而南也¶
<pb:KR3j0187_WYG_032-7a>¶
九穂　西安志宣徳時嘉麥生茂陵一莖九穂¶
五岐　劉基瑞麥頌爰有嘉麥一本五岐布葉萋萋結¶
　寔離離既齊既平先百榖成擢頴揚芒金交翠英¶
麥花香　麻九疇詩筍輿歸路麥花香¶
寒隴濤　申時行麥浪詩晴畦錦漾千層榖寒隴濤生¶
　四月秋¶
粉麥　宋濓詩粉麥白如玉貿易入南城¶
　　　米¶
<pb:KR3j0187_WYG_032-7b>¶
圓米　元史内府食用圓米特爾克奏曰計粳米一石僅¶
　得圓米四斗請自今非御用止給常米從之¶
十二劵　方回苦雨行序丁亥天雨不止米價十二劵¶
　至二十劵市絶糶¶
早秈　方回詩炊白早秈香¶
肩米　熊鉢詩老農肩米肉成瘡¶
臼中日産　燕山叢録宛平縣史家營山有石如臼昔¶
　有仙人居此臼中每日産米隨寺中多少取給不乏¶
<pb:KR3j0187_WYG_032-8a>¶
　後有僧厭其險峻鑿石穴通之穴成而米絶¶
呼仙生粒　泳化編李景隆善遇張三丰既别遺一蓑¶
　一笠曰公後當有横禍絶粒急難時可披蓑頂笠遶¶
　園呼我靖難兵至景隆幽于家粮垂絶乃如言呼之¶
　忽前後園皆生榖不逾月而熟食之得不死¶
米成粉　宋濓集王毅字剛叔少時父使視㫪溪濵毅¶
　挾册坐轓車間㫪既乆則米成粉尚哦不輟父怒逐¶
　之後成名儒¶
<pb:KR3j0187_WYG_032-8b>¶
白粮　萬厯注畧光禄卿奏白粮民運甚苦盖白粮本¶
　供御食及各宫之膳乃每年壓軍粮舟後常至守凍¶
冬㫪　菽園雜記吳民計一嵗食米至冬月㫪白以蓄¶
　之名冬㫪米盖以開春農務少暇且恐春氣動則米¶
　芽浮起易碎冬月米堅折耗少故及時㫪之¶
銀賤金貴　戒菴漫筆稲花白而瓣少者米賤多而色¶
　黄則貴俗云銀花賤金花貴也¶
檀香粒　眀詩話黄冠吴少君常以白米置冬㫪囷中¶
<pb:KR3j0187_WYG_032-9a>¶
　令微黄號為檀香粒¶
糓化錢　李日華集鞔村主人其先窖蔵糓十餘屋一¶
　日發之悉化為錢又復禁閉迨其孫開視錢栩栩飛¶
　出一一貼壁拂之不下俄為字一一都是好文¶
天雨榖　談薈莊烈帝五年姑孰天雨榖粒比常稲加¶
　長差黦黒耳¶
盈寸　湧幢小品暹國稲其粒盈寸¶
老米　劉侗詩老米青煤眀日客片時和哄可憐身¶
<pb:KR3j0187_WYG_032-9b>¶
雨㫪風播　楊基新米詩雨㫪風播落寒芒照眼眀珠¶
　絶糠粃¶
海米　方孝孺海米行海邉有草名海米大非蓬蒿小¶
　非薺煮米為飯充朝飢性命聊假須臾時¶
　　　黍稷¶
黍成字　元史至元時有黍自生成文紅楷黒字其上¶
　節云天下太平其下節云天下刀兵¶
雨黍　羣芳譜成化元年天雨黒黍于襄陽¶
<pb:KR3j0187_WYG_032-10a>¶
先熟　羣芳譜稷米似粟而大色黄先於麥熟後於¶
　米熟¶
蜀秫　農政全書蜀秫在北方地不冝麥禾者乃種此¶
　尤宜下地¶
釀酒　李時珍本草秫即梁米粟米之黏者有赤白黄¶
　三色皆可釀酒¶
　　　豆¶
蝗不食苗　元典章蝗不食豆苖勸民多種豌豆¶
<pb:KR3j0187_WYG_032-10b>¶
惡肥　方回詩茄藤宜硬地豆莢惡肥田¶
摘緑　羣芳譜緑豆早種者名摘緑可頻摘也遲種者¶
　名㧞緑一㧞而已¶
耐陳　農政全書元扈先生曰豌豆與蠶豆各種蠶豆¶
　之利十倍于豌其耐陳則一也¶
雨豆　雙槐嵗抄宏治乙夘黟歙雨豆隆慶六年陜西¶
　西寜衛天降黒豆徧地人食之則氣悶¶
吞豆　荆湖近事李守愚侵晨汲井華水吞黒豆五七¶
<pb:KR3j0187_WYG_032-11a>¶
　粒謂之五臓榖至老視聽不衰¶
紅豆　羣芳譜赤小豆一名紅豆¶
豆結縁　帝京景物畧四月八日捨豆兒名曰結縁先¶
　是拈豆念佛一豆佛號一聲有念豆至石者至日熟¶
　豆捨之人亦念佛啖一豆也¶
人面豆　筠廟偶筆眀末余親見人面豆豆黄色鬚髯¶
　眉目如生蓴鄉贅筆莊烈帝末年臨淮民家豆數斛¶
　悉變人首狀有老者少者或如哭泣及類婦人者數¶
<pb:KR3j0187_WYG_032-11b>¶
　日仍復豆形¶
芽菜　眀陳嶷豆芽菜賦有彼物兮冰肌玉質子不入¶
　于汚泥根不資于扶植金芽寸長珠㽔雙粒宛訝白¶
　龍之鬚髣髴春蠶之蟄狂風疾雨不减其芳重露嚴¶
　霜不雕其寔¶
白花青蔓　王穉登種豆詩白花青蔓髙扵屋夜夜寒¶
　蟲金石聲¶
豆角　吳寛詩短籬垂豆角破壁上苔衣¶
<pb:KR3j0187_WYG_032-12a>¶
白豆花　髙啟詩白豆花開片雨餘¶
　　　菜¶
屋址生菜　輟畊録揚州至正時兵燹之餘城中屋址¶
　徧生白菜大者重十五斤小亦不下八九斤有力人¶
　纔負四五窠耳¶
菜本肥　虞集詩玉膾新嘗菜本肥¶
土銼烹熬　元洪希文菜羮詩筠籠採擷朝晡供土銼¶
　烹熬雨露香¶
<pb:KR3j0187_WYG_032-12b>¶
菜窩　劉基集菜者采也君子之所采也或謂之蔬焉¶
　蔬者䟽也食梁肉者之所疏也君子所采而食梁肉¶
　者疏之庶㡬可以裕我乎吾廬窠也請名之曰菜窩¶
藤花菜　眀史藁師逵事母孝母疾思藤花菜逵出城¶
　二十餘里求得之及歸夜二皷道遇虎逵驚呼虎捨¶
　之去持還奉母母疾遂愈¶
疏介夫　沈周疏介夫傳介夫姓疏名介介有薑桂之¶
　性愈老愈辣其族有大小之異¶
<pb:KR3j0187_WYG_032-13a>¶
園蔬獨茂　眀季遺聞熊文燦駐節襄陽扵後圃種蔬¶
　日用數十人灌溉時旱郡邑申文祈雨文燦批牘尾¶
　云園蔬茁茂禾苗何以獨枯不過奸民為逋粮地耳¶
　其設施類如此¶
刻畫菜　王世貞集句容令徐九思生平不嗜肉惟噉¶
　菜佐脱粟又嘗圖一青菜扵堂曰古不云乎民不可¶
　有此色士不可無此味及罷去父老刻所畫菜并肖¶
　像而尸之¶
<pb:KR3j0187_WYG_032-13b>¶
黄芽　王世懋𤓰蔬䟽燕地黄芽可稱菜中神品羣芳¶
　譜燕京圃人冬則以菜入窖壅培不見風日長出苗¶
　葉皆嫩黄色脆美無滓謂之黄芽菜¶
鸚鵡菜　羣芳譜菠薐一名赤根菜一名鸚鵡菜¶
㸔麥娘　眀滑浩野菜譜有㸔麥娘燕子不來香茭兒¶
　菜羊耳禿等名¶
真珠菜　黄山志真珠菜蔓生芽端綴一二蕋圓白如¶
　珠葉脆緑如茶連蕋葉腊之香甘鮮滑¶
<pb:KR3j0187_WYG_032-14a>¶
雪裏蕻　眀屠本畯野菜箋四眀有菜名雪裏蕻冬月¶
　雪深諸菜凍損此菜獨青¶
髙河菜　雲南志菜出㸃蒼山髙河中莖紅葉緑味甚¶
　辛辣採之若髙聲則雲霧驟起風雨猝至盖髙河龍¶
　湫也¶
連理菜　李東陽集舟人有採蔬者問其名曰連理菜¶
　感而作詩汀人採芳至物好名亦好所恨舟中人不¶
　如沙中草¶
<pb:KR3j0187_WYG_032-14b>¶
箭捍　王世懋集古稱秋末晚菘竟無定説大都今之¶
　冬菜如郡城箭捍菜之類¶
紺牙紅甲　眀徐賁答人送菜詩隙地知君手自栽紺¶
　牙紅甲雨中開¶
芥屑　耶律楚材詩芥屑差辛類薑桂¶
異鄉菜　眀歐大任除夕寓九江詩燭銷深夜酒菜簇¶
　異鄉盤¶
　　　蕈¶
<pb:KR3j0187_WYG_032-15a>¶
玉釘　袁桷上京詩摩姑綴玉釘¶
沙菌　許有壬沙菌詩牛羊膏潤足物産借英華帳脚¶
　駢遮地釘頭怒戴沙自注沙菌喜生車帳卓歇之地¶
　每環迹而生¶
採天花　潘之恒廣菌譜天花蕈即天花菜出五臺山¶
　形如松花而大白色食之甚美典故紀聞成祖云往¶
　年曽命内使往山西採天花菜甚悔之案宋朱弁詩¶
　地菜方為九夏珍天花忽從五臺至則天花自宋已¶
<pb:KR3j0187_WYG_032-15b>¶
　著然至眀方以進御¶
一本一縑　五臺山記山盡名林僧苦荒付之一炬得¶
　雨之後精氣怒生菌如斗壯所云天花者也牧兒得¶
　一本輙易一縑¶
榆肉　李日華筆記古北口有榆肉畧如摩茹而稍大¶
　煑熟其大又倍聶切之味如肉或云生樹間或云産¶
　石上¶
竹菇　王穉登荆溪疏竹菇蕈也小如錢赤如丹砂生¶
<pb:KR3j0187_WYG_032-16a>¶
　以二月不獨竹下風味極佳當為伊蒲第一¶
飢食羊肚　眀史能仁新城示百姓詩上天降甘露徧¶
　地生羊肚飢食羊肚菜渴飲甘露乳涕泣告吾民慎¶
　勿去鄉土¶
知名采鬻　眀舒頃蕈賦序蕈非一種有松花蕈蛤蕈¶
　肉蕈香蕈竹菇之屬樵夫豎子知其名采鬻扵市不¶
　知名者食則殺人¶
采菇　李夢陽詩衆星欲沒月糢糊人家河上起相呼¶
<pb:KR3j0187_WYG_032-16b>¶
　相呼相喚采秋菇問渠早起縁何事此草日出化作¶
　田中枯¶
雞㙡　廣菌譜雞㙡蕈出雲南生沙地間丁蕈也髙脚¶
　繖頭土人采烘寄逺楊慎謝人送雞㙡詩仙人近住¶
　華陽洞分得瓊英一兩枝¶
穿苔破蘚　眀史遷菌子詩穿苔破蘚釘戢戢如盖如¶
　芝萬玉立¶
　　　韭¶
<pb:KR3j0187_WYG_032-17a>¶
韭黄　耶律楚材詩細剪蔞蒿㸃韭黄¶
野韭　許有壬韭花詩西風吹野韭花發滿沙陀¶
為君　劉基菜窩説天地乆其道而萬物生故植韭以¶
　為之君韭者久也所以久吾性也¶
匍匐持韭　獻徴録左吏部思忠年二嵗時母安人每¶
　思韭即匍匐向園中手持韭向安人與之人皆驚異¶
　知其將來能孝云¶
　　　薑¶
<pb:KR3j0187_WYG_032-17b>¶
薑課　元史食貨志有薑課在興元路¶
紫芽薑　羣芳譜凡薑秋社前後新芽頓長¶
棗梨薑芥　眀紀事本末宸濠奪官池布政張嵿不可¶
　濠遣人饋以四菓則棗梨薑芥也嵿曰是欲我早離¶
　江西界耶臣子受命行止豈人所能與濠聞之黙然¶
　　　葱¶
獨本　元史成宗時四川馬湖進獨本葱¶
葱白　耶律楚材詩匀和豌豆揉葱白¶
<pb:KR3j0187_WYG_032-18a>¶
沙葱　北征録金剛阜地生沙葱皮赤氣辛眀僧梵琦¶
　漠北懐古詩野蒜根含水沙葱葉負霜¶
　　　蕨¶
蕨粉　元陳泰詩蕨澄澄新春食蕨留蕨根淩晨劚根¶
　暮㫪杵㶑㶑大瓮流黄渾常年春寒粉始凍誰信秋¶
　暑霜翻盆¶
如脂　元郭鈺蕨詩紫芽初長粉如脂¶
　　　蓴¶
<pb:KR3j0187_WYG_032-18b>¶
青縷玉絲　謝宗可蓴詩冰縠冷纒有縷滑翠鈿細綴¶
　玉絲香¶
穉蓴　羣芳譜蓴扵三四月間嫩莖未葉細如釵股名¶
　穉蓴又名雉尾蓴體軟味甘¶
湘湖蓴　花史蕭山湘湖産蓴絲最美¶
西湖來去　眀李流芳詩區區芋魁亦遭遇西湖蓴生¶
　人不顧季鷹之後有吾徒此物千年免沈錮自注袁¶
　石公盛稱湘湖蓴不知湘湖無蓴皆從西湖采去以¶
<pb:KR3j0187_WYG_032-19a>¶
　湘湖水浸之耳¶
衍棹太湖　眀鄒新盛太湖采蓴引時汎太湖見紫蓴¶
　雜出蘋荇間訊諸榜人不識也衍棹求之得數里許¶
　太湖無蓴採自予始¶
白蓴　四川志綿竹縣武都山上出白蓴菜甚佳¶
蓴冰　陳繼儒詩蓴絲翠滴蓴冰滑¶
　　　芋¶
細凝酥　馬臻詩飽霜紫芋細凝酥¶
<pb:KR3j0187_WYG_032-19b>¶
芋塹　玉堂閒話閤皁山一寺僧種芋嵗收極多杵之¶
　如泥造塹為墻後遇大飢獨此寺僧頼芋塹以活¶
不忍食芋　眀張元忭集范瓘至孝母嗜芋母殁終身¶
　不忍食芋¶
　　　椒¶
地椒　許有壬地椒詩凍雨催花紫輕風散野香刺沙¶
　尖葉細敷地亂條長楊允孚詩地椒生處乳羊肥¶
私發寄椒　枝山前聞鄉先生盛起東嘗夜夢有人寄¶
<pb:KR3j0187_WYG_032-20a>¶
　椒扵家急欲椒遂私發用之既自覺深咎曰豈吾平¶
　日義心不眀以致此耶迄不能寐¶
　　　蘿蔔¶
脆如梨　許有壬咏蘆菔詩熟餐甘似芋生薦脆如梨¶
自邉塞來　羣芳譜蘿蔔有黄赤二種元時始自邉塞¶
　中來故名胡蘿蔔¶
　　　瓠¶
剪標　范梈集或言種瓠蔓長必剪其標乃寔余齋所種¶
<pb:KR3j0187_WYG_032-20b>¶
　因樹蔓縁果多虚花欲去之慮傷其凌霄之意因賦一詩¶
瓠𤓰亭　雜録元趙叅謀禹卿匏𤓰亭在城東禹卿日種瓠¶
　以製飲具當時目曰趙瓠𤓰王惲詩君家匏𤓰盡樽彛¶
遶屋匏　眀詩話巢孝亷鳴盛肥遯山林遶屋種匏大¶
　小凡十餘種長如鶴頸纎若蜂腰杯杓之外室中所需¶
　莫非匏者逺近爭效之¶
細腰　李時珍本草細腰者今之藥壺盧也廣志謂之¶
　約腹壺¶
<pb:KR3j0187_WYG_032-21a>¶
　　　𤓰¶
雪中𤓰　元史王薦福母病渴時冬月求𤓰不得行至¶
　深奥嶺值大雪避樹下仰天而哭忽見巖間青蔓有¶
　二𤓰焉因摘歸母食之渴頓止¶
馬首𤓰　耶律楚材西域詩飽啖雞舌肉分餐馬首𤓰¶
　自注土産𤓰大如馬首¶
粘碧搯紅　元方䕫食西𤓰詩縷縷花衫粘唾碧痕痕¶
　丹血搯膚紅¶
<pb:KR3j0187_WYG_032-21b>¶
臘半𤓰　耶律楚材記西逰詩留得晚𤓰過臘半蔵來¶
　秋果到春殘¶
二寔共蒂　獻徴録汧陽王至孝父端懿王墓上嘉禾¶
　生一本雙穂嘉𤓰二寔共蒂¶
暑不食𤓰　筆麈海豐楊太宰巍純孝母年百嵗餘猶¶
　朝夕上食躬嘗以進冬月病思西𤓰走四方覔致至¶
　則不及飯含公以此不食西𤓰暑月渴甚飲水而已¶
噉擔𤓰　獻徴録尹蓬頭入市人戲買擔𤓰贈之噉𤓰¶
<pb:KR3j0187_WYG_032-22a>¶
　立盡詳見仙¶
召食𤓰　近峯聞畧文皇將靖難以六月十一日召三¶
　司諸官出西𤓰食因責以離間事執都指揮謝貴布¶
　政張昺殺之宸濠將謀不軌亦以六月十一日出西𤓰¶
　與羣官共食執都御史孫燧副使許逵殺之¶
嘉𤓰　宋濓嘉𤓰頌序洪武五年六月嘉𤓰生于句容¶
　張觀之園雙寔同蒂圓如合璧紺色交潤¶
駢寔壁文　方孝孺集東陽蔣氏萟𤓰之圃得異𤓰焉¶
<pb:KR3j0187_WYG_032-22b>¶
　並蒂而駢寔紺色而璧文或曰此祥也¶
乾條遺人　學圃餘䟽甜𤓰以香而小者為第一凉州¶
　塞外作乾條遺逺人味極甘¶
花𤓰　帝京景物畧京師七夕以𤓰雕刻成花謂之花¶
　𤓰¶
經嵗變黄　松漠紀聞西𤓰形如扁蒲色極青翠經嵗¶
　則變黄色甚甘脆今禁圃鄉圃亦有但不能留經嵗¶
　耳¶
<pb:KR3j0187_WYG_032-23a>¶
長四丈　廣東志崑&KR0034;山冬𤓰延蔓蒼藤徑寸寔長三¶
　四丈大踰圍¶
絲可滌器　羣芳譜絲𤓰至九月已老瓤絲如網可滌¶
　器¶
二月王𤓰　王世懋集王𤓰燕京者佳種之火室中逼¶
　生花葉二月初即結小寔中官取以上供閩中則二¶
　三月食之入夏即枯¶
肥緑壓肩　陳憲章詩兩頭肥緑壓肩斜五月江園始¶
<pb:KR3j0187_WYG_032-23b>¶
　送𤓰¶
獄中生　楊繼盛和商中丞獄中生𤓰詩天意昭殊節¶
　犴庭産異𤓰可憐成寂寞徒自吐英華¶
　　　諸蔬¶
種首蓿　元史至元中頒農桑之制令各社布種苜蓿¶
　以防飢年¶
畨藷　眀徐元扈甘藷䟽畨藷較山藷獨甘海外人不¶
　令出境有人取藷絞入汲水繩中因得渡海分植¶
<pb:KR3j0187_WYG_032-24a>¶
香凝石髄　眀劉崧嘗山藥詩味益丹田暖香凝石髄¶
　春¶
低矮蔵身　董其昌紫茄詩纍垂貪結子低矮巧蔵身¶
　被壠千葩赤連畦萬顆勻¶
八角茴　羣芳譜茴香自畨舶來者寔大如柏裂則八¶
　瓣一瓣一核黄褐色味甜俗呼舶茴又曰八角茴¶
玉環　野菜箋甘露草生何䦨珊堪綴歩揺照玉環所¶
　以因名玉環菜一嚼蕭爽齒牙間¶
<pb:KR3j0187_WYG_032-24b>¶
莧褒薇怨　徐賁菜薖詩莧褒蔡守清薇怨周節逆¶
　¶
　¶
　¶
　¶
　¶
　¶
　元眀事類鈔卷三十二¶
