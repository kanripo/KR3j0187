# -*- mode: mandoku-view; -*-
#+TITLE: 元明事類鈔
#+DATE: 2015-08-24 23:27:03.650005
#+PROPERTY: ID KR3j0187
#+PROPERTY: BASEEDITION WYG    
#+PROPERTY: JUAN 卷七
<pb:KR3j0187_WYG_007-1a>¶
欽定四庫全書¶
　元明事類鈔卷七¶
　　　　　　　　　　　監察御史姚之駰撰¶
　　政術門(二/)¶
　　　重農¶
勸農官　元史至元九年命勸農官舉察勤惰¶
耕織圖　虞集文元置十道勸農使皆慎擇其人親歴¶
　原野而教之功成省歸憲司憲司置四僉事其二乃¶
<pb:KR3j0187_WYG_007-1b>¶
　勸農之官故天下守令皆以勸農繫銜憲司以耕桑¶
　之事上大司農至郡縣大門兩壁皆畫耕織圖也¶
募耕間田　續通考元至元中募民能耕江南曠土者¶
　免其差徭又遣官墾甘肅間田給以牛種農器¶
社長　元經世大典凡縣邑所屬村堡五十家立一社¶
　擇髙年曉農事者為社長以教督農桑為事凡種田¶
　者立牌橛於田側書某社某人於上社長以時㸃視¶
　舉不率教者姓名以授提㸃官責之有疾病凶喪不¶
<pb:KR3j0187_WYG_007-2a>¶
　能耕種者合力助之一社之中災病多者兩社助之¶
　凡為長者復其身郡縣官不得以社長與科差事¶
農桑輯要　元史世祖即位首詔天下國以民為本民¶
　以衣食為本衣食以農桑為本於是頒農桑輯要之¶
　書於民俾民崇本抑末¶
分司農　元綱鑑順帝時托克托言近京水地宜募南人¶
　耕種嵗可得粟麥百萬餘石不煩海運京師足食帝¶
　從之乃立分司農司立法佃種所用工價牛具悉從¶
<pb:KR3j0187_WYG_007-2b>¶
　官給¶
遍歴農家　類函洪武間圜丘成帝出視太子從行因¶
　命左右導之徧歴農家觀其居處飲食器用¶
墾田　明紀沐英鎮雲南治水利墾田一百一萬餘畆¶
　雲南遂為樂土¶
農桑皷　明紀事本末太祖令民每村置皷凡遇農桑¶
　時月晨起擊皷會田所怠者里老督責之¶
耕夫記　明通紀宣宗道路見耕夫因錄其語作耕夫¶
<pb:KR3j0187_WYG_007-3a>¶
　記¶
同觀收穫　明通紀嘉靖十年無逸殿豳風亭成上召¶
　翟鑾等同觀收穫諭曰農之辛勤見於紙上不如親¶
　見為真果為粒粒皆辛苦也¶
教藝稻　明史藁董應舉萬歴時以御史理天津至山¶
　海屯務買田十八萬畆廣募耕者畀工廪田器牛種¶
　濬渠築防教之藝稻凡費二萬六千而嵗收黍麥榖¶
　五萬五千餘石廷臣多論其功¶
<pb:KR3j0187_WYG_007-3b>¶
開水田　明申時行集京東諸縣多卑窪地可開水田¶
　如江南耕耨法嵗收自倍徐尚寳主其說墾田以億¶
　計畆收一鍾而北人恐其起稅如江南也撓之水田¶
　遂罷盡毁堤岸斥為間田案徐名貞明字孺東貴溪¶
　人¶
　　　漕糧¶
糧數　元史天下嵗入糧數總計一千二百十一萬四¶
　千七百八石¶
<pb:KR3j0187_WYG_007-4a>¶
海運　元通鑑朱清張瑄並為海道運糧萬戸詳見海¶
京糧　元史順帝時命大司農司屯種䧺覇二州以給¶
　京師號京糧¶
倉數　元史河西務十四倉京師二十二倉通州十三¶
　倉¶
陸運術　元史類編董摶霄言海寜一境不通舟楫惟¶
　可陸運其陸運之方每人行十步三十六人可行一¶
　里三百六十人可行十里三千六百人可行一百里¶
<pb:KR3j0187_WYG_007-4b>¶
　每人負米四斗以夾布囊盛之用印封識人不息肩¶
　米不著地排列成行日行五百囘計路二十八里日¶
　可運米二百石此百里一日運糧之術也明史藁延¶
　綏盗起李繼貞請發帑金用董摶霄人運法糴米輸¶
　軍前莊烈帝不從¶
罷海運　明紀事本末永樂十三年始罷海運凡漕渠¶
　在齊魯間者宋禮功為多在江淮間者陳瑄功為多¶
長運　續通考成祖時海陸兼運後會通河成於淮安¶
<pb:KR3j0187_WYG_007-5a>¶
　諸處設倉令軍船每嵗通運四次所謂支運也宣徳¶
　時始令民補給脚價及加耗米與運弁則轉運變而¶
　為兊運也成化時罷𤓰淮兊運裏河官軍僱江船於¶
　江南水次民加過江之費是兊運變而為長運也¶
通濟倉　明實錄永樂七年修通州衛十六年置通州¶
　衛通濟倉¶
益耗納官　明紀事本末宣徳時陳瑄言支運法軍民¶
　均勞甚善但民病舍穡往還不若益耗兊軍便因改¶
<pb:KR3j0187_WYG_007-5b>¶
　為兊軍法行之既久耗亦納官矣¶
支變為兊　明邵寳集我朝支運雖遇災傷民有免徴¶
　而軍無免運支者不必出當年之居納納者不必供¶
　當年之軍支蓋通數年之裒益而計之及支變為兊¶
　向也轉輸今也直達派徴免納叢於一嵗之中矣¶
冬月兊運　玉堂叢話漕河通張居正謂嵗賦逾春而¶
　發即水横溢非次即涸乃采漕臣議令以孟冬月兊¶
　運及嵗初而畢發少罹水患¶
<pb:KR3j0187_WYG_007-6a>¶
四凟畢涉　明王恕漕河圖志序跨江入淮由河達濟¶
　四凟畢涉舳艫相望者三千里¶
減耗　續通考𢎞治二年令應天府上元等七縣官田¶
　糧每石減耗米二斗五升民田每畆勸出米二升其¶
　餘有差¶
粟支六年　張居正尺牘運艘過淮無任欣慰今計太¶
　倉之粟一千三百餘萬石可支五六年鄙意十年之¶
　上當别有勾當今未敢言也¶
<pb:KR3j0187_WYG_007-6b>¶
一耕十食　劉基感時詩聖人别九州田賦揚為殿豳¶
　風重稼穡王業丘山奠哀哉㒺稽古生齒徒蕃羡一¶
　耕而十食何以奉征繕¶
漕四百萬　吳寛詩幽燕建都邑九鼎從而遷八政一¶
　曰食仰此東南偏嵗漕四百萬舳艫相後先雲帆罷¶
　轉海江淮達且沿迤邐經齊魯有渠昔人穿置牐以¶
　啓閉相時為節宣¶
官倉行　何景明官倉行帳前喧呼朝不休剪旌分隊¶
<pb:KR3j0187_WYG_007-7a>¶
　聽唱籌富家得粟堆如丘大車檻檻服兩牛鄉間餓¶
　夫立墻下稍欲近前遭吏罵¶
　　　鹽法¶
紅鹽甘　元史類編寧夏所産紅鹽池不辦課程其池¶
　隣接陜西環州百餘里紅鹽味甘而價賤解鹽味苦¶
　而價貴百姓私相販而不可禁約¶
野鹽　元史至元九年罷遼陽瀕海民煎熬野鹽¶
鹽利居八　元史世祖時朝廷經費鹽利居十之八而¶
<pb:KR3j0187_WYG_007-7b>¶
　兩淮鹽商獨當天下之半法日以壊以郝彬行户部¶
　尚書省經理之¶
撈鹽　元史中統十年命撈鹽户每丁撈鹽一石給工¶
　銀五錢¶
地震涌鹽　元通鑑卭州有金鳯茅池二井因地震鹽¶
　水湧溢民有願作什器煮鹽而輸課於官者從之¶
海竈圖　名世類苑彭韶進海竈圖䟽曰庶民之中竈¶
　户尤苦今將兩浙鹽場景物事情畧分八節各繪為¶
<pb:KR3j0187_WYG_007-8a>¶
　圖并述以詩装冊上進庶㡬目擊貧竈之迹¶
開中　續通考明初天下鹽課俱於各邊開中上納本¶
　色米豆商人欲求鹽利於近邊轉運本色以待開中¶
　故邊方粟豆無甚貴之時嘉靖時户部尚書葉淇聽¶
　商人言更其制而邊儲自此匱矣¶
不粟而銀　明李文靖鹽法議輸之不粟而銀也不之¶
　塞下而之鹺司也自度支葉淇始也¶
停奏討　治世餘聞李東陽疏曰鹽法今大壊各邊開¶
<pb:KR3j0187_WYG_007-8b>¶
　中徒有其名商人無利不肯上納此皆因奏討之弊¶
　蓋奏討之中有夾帶奏一分則夾帶十分也上然其¶
　言¶
鹺有秋　邢侗集姚三讓按山西鹺周視鹺池劑量池¶
　勢髙下别為塍畦翻車以時轉運不令亢旱潦淖鹺¶
　乃大有秋¶
鹽租界　元貢師㤗詩法重鹽租嚴犯界官多魚稅倍¶
　征闗¶
<pb:KR3j0187_WYG_007-9a>¶
黒井好　明施武煮鹽詞使君不及鬱林亷舊例逡巡¶
　新例添白井争如黒井好一斤水煮半斤鹽¶
　　　茶馬¶
長短引　續通考至元中定茶課長引短引之法以三¶
　分取一後置𣙜茶都轉運司於江州總江淮荆湖福¶
　建之稅遂除長引專用短引¶
䧏金牌　經濟錄楊一清言我朝之制西畨納馬謂之¶
　差發我則酬以茶斤較之前代互市得失較然洪武¶
<pb:KR3j0187_WYG_007-9b>¶
　年頒降金牌以定茶馬數目今金牌制廢私販盛行¶
　畨人不知懐徳畏威坐失茶馬之利此大弊也¶
折馬　明袁黄羣書備考祖制種馬所以壯京營乃種¶
　之既久而馬蕃則議折折之既久而價多則議借至¶
　邊鎮之借者遂沿以為例而太僕大困矣¶
種馬　明劉大夏疏祖宗之法種馬養在民間正欲孳¶
　生起俵以備邊用今雖有種馬之額而無種馬之實¶
易馬　續通考洪武初令陜西洮州河州西寜各茶馬¶
<pb:KR3j0187_WYG_007-10a>¶
　司收貯官茶每年一次差京官捧金牌信符往附近¶
　畨族將茶易馬上等馬每匹一百二十斤中七十斤¶
　下五十斤¶
中茶　續通考明招商中茶上引五千斤中引四千斤¶
　下引三千斤每七斤蒸曬一箆運至茶司官商對分¶
　官茶易馬商茶給賣每上引仍給附茶百箆中八十¶
　下六十名曰酬勞¶
馬市　明紀事本末嘉靖時仇鸞有貢馬互市之請詳¶
<pb:KR3j0187_WYG_007-10b>¶
　見疆域¶
餘地何罪　王世貞集羅良司理大名時燕齊之境不¶
　困賦而困養馬故事養馬而賦金者為牧地賦金而¶
　免馬者為餘地後併賦金地悉通融養馬矣久之賦¶
　復如故公曰餘地何罪而重困之乃更為調停蠲减¶
　焉¶
　　　荒政¶
不罪擅發　元史王克敬除江浙行省都事畨陽大饑¶
<pb:KR3j0187_WYG_007-11a>¶
　總管王都中出倉粟賑之行省欲罪其擅發克敬曰¶
　畨陽距此千里比待命民且死彼為仁而吾屬乃不¶
　仁乎都中因得免¶
示糠餅　元史蓋苖為單州判官嵗饑郡遣苖至户部¶
　請賑部難之苖伏中書堂下出糠餅以示曰濟寜民¶
　率食此况不得食此者尤多豈可坐視不救因泣下¶
　時宰悟乃許賑¶
善法漢唐　續通考元立義倉於鄉社又置常平於路¶
<pb:KR3j0187_WYG_007-11b>¶
　府使饑不損民豐不傷農可謂善法漢唐者矣¶
廪給流移　明通紀宣宗時山西民饑流移至南陽諸¶
　郡者十餘萬有司捕逐死亡者多上聞之曰民饑流¶
　移豈其得已驅逐使之失所不仁甚矣其即發倉廪¶
　給之隨其所至居住有捕治者罪之¶
秋賑　明蔡清集何喬新按察河南時大水民艱食舊¶
　制賑貸貧民至秋罷公曰止於秋者以秋成可仰也¶
　今秋田無收賑可已乎命如舊賑之麥熟乃止¶
<pb:KR3j0187_WYG_007-12a>¶
識額授票　獻徴錄同安大饑俞大猷領賑東偏每詣¶
　一鄉令民敷地而坐公徧行坐間審其餓者以藥識¶
　其額就授以票使得受榖於官既不病里胥墨冐而¶
　饑民又無離鄉而死者¶
濟農倉　泳化編周忱巡撫江南諸郡大稔朝廷詔許¶
　以官鈔平糴且勸借儲峙以待賑忱承命於各縣置¶
　倉分貯名曰濟農倉¶
救荒令　羣書備考凡救荒洪武六年有蠲免稅糧之¶
<pb:KR3j0187_WYG_007-12b>¶
　令二十六年有先發倉廪然後奏聞之令永樂二年¶
　有星口借給之令六年有各項停徴之令景㤗四年¶
　有有力囚犯給米賑濟之令¶
散銀　明朱睦㮮集山東大饑議出帑銀三萬賑之徐¶
　有貞曰散銀有弊無益饑者李賢曰天下事未嘗無¶
　弊顧奉行何如耳散銀有弊而不貸將聽其饑死乎¶
　上以為然命增銀四萬兩民賴以活¶
救荒錄　名世類苑王莊毅巡撫江北時淮南大祲公¶
<pb:KR3j0187_WYG_007-13a>¶
　不待奏報大發廣運倉賑之近者人日飼之粥逺者¶
　量散以米流移者給米以為道食被鬻者贖其人以¶
　還擇醫四十人空庾四十楹處流民之病者其死者¶
　給以棺為叢冡葬之或述公行事為救荒錄傳世¶
糴以升斗　玉堂叢話京師饑陳俊奉勅發太倉粟百¶
　萬減價糶之有乗時射利者俊請凡糴以升斗計滿¶
　一石者閉不與由是饑者獲濟¶
救荒平政　明楊繼盛集京師有捨米飯及減價賣米¶
<pb:KR3j0187_WYG_007-13b>¶
　之惠人皆聞風而來而又鮮有實惠每至凍餓以死¶
　夫救荒自有均平之政若令各處撫按作急賑濟然¶
　後給示諭之使各歸鄉里又將所捨之米預支二三¶
　十日以為囘家之費則窮民有鄉井飽食之樂京師¶
　無死亡道路之慘矣¶
移&KR0702;轉糴　明朱坤集茅坤補丹徒令時旱饑徐沛間¶
　稍登而閉糴公移&KR0702;諸司詞多剴切遂得弛禁於是¶
　搜庫金五千兩并導富民出貲收糴於稔鄉歸而出¶
<pb:KR3j0187_WYG_007-14a>¶
　糶價踴者平矣¶
救荒本草　獻徴錄周定王以庶草多可佐饑乃購諸¶
　野人得四百餘種植圃中躬自辨别察其成熟繪圖¶
　而注疏之作救荒本草四卷¶
發賑旁縣　獻徴錄梁泂奉命賑徐州時蕭碭二縣亦¶
　饑泂欲賑之有司以未有命沮泂泂曰民皆王民可¶
　坐視其死耶有罪吾自任之遂發粟賑濟事聞太宗¶
　嘉之¶
<pb:KR3j0187_WYG_007-14b>¶
糴糧貯倉　續通考正統時楊士竒言太祖備荒有制¶
　郡縣悉出官鈔糴糧貯倉以時散歛嵗久滋弊榖盡¶
　倉毁請京官往督之五年敕立預備倉發所在庫銀¶
　糴糧貯焉¶
贖鍰糴榖　續通考嘉靖時許纉言郡縣贖鍰引稅多¶
　乾没宜令糴榖備賑從之¶
　　　刑法¶
循金律　元史元興其初未有法守百官斷理獄訟循¶
<pb:KR3j0187_WYG_007-15a>¶
　用金律頗傷嚴刻¶
用七　元經世大典五刑自七下至一百七數用七者¶
　考之元以前斷獄皆用成數大徳中刑部尚書王約¶
　言國家用刑寛恕笞杖十減其三故笞十減為七今¶
　之杖一百者宜止九十七不當又加十也議者憚於¶
　變更其事遂寢¶
誤殺罰銅　元史濟陽縣有牧童持鐵連擊野雀誤殺¶
　同牧者繫獄數嵗達爾瑪曰小兒實無殺人意難以¶
<pb:KR3j0187_WYG_007-15b>¶
　定罪罰銅而遣之¶
身被五刑　元通鑑曺伯啟言五刑者刑異五等今黥¶
　杖徒役於千里之外百無一生還者是一人身被五¶
　刑也法當改¶
焚獄具　元史富珠哩翀往淮東覈憲司官聲時憲臣¶
　尚刑多置獄具翀曰國家所以立風紀將肅清天下¶
　初不尚刑也取其獄具焚之¶
繩索法　元典章王儀為刑部侍郎能以一繩縛囚令¶
<pb:KR3j0187_WYG_007-16a>¶
　其徧身痛楚稍重則四肢斷裂號王侍郎繩索法¶
贓吏治喪　元綱鑑順帝時有議贓吏遭喪不許歸葬¶
　須竟其獄者右司郎中成遵曰惡人固可怒然與人¶
　倫孰重議遂寢¶
贖俸　泳化編洪武中工部尚書坐法當笞太祖曰六¶
　卿不宜以細故辱命以俸贖罪後百官有過皆許贖¶
　俸葢始此¶
審駁成卷　吾學編王恭毅任兩法司及畿籓多所平¶
<pb:KR3j0187_WYG_007-16b>¶
　反諸所審駁㑹文切理倫要簡暢轉相傳錄類成卷¶
　籍至今法司行之¶
八字五服　續通考明律以名例攝科條以八字括詞¶
　議以五服參情法以墨湼識盗竊凡死刑並讞上巳¶
　乃聽决¶
焚㑹定書　續通考宣徳時王恕言近日書坊刋大明¶
　律後有㑹定見行律一百八條皆輕重失倫不可行¶
　於天下法司㑹議自後斷罪悉依大明律并奏准現¶
<pb:KR3j0187_WYG_007-17a>¶
　行事例不得用會定律條仍行書坊即將刻本燒毁¶
抱案聽讀　明周忱墓誌文襄欲活一死獄而無路形¶
　於憂嘆使吏抱成案讀之至數萬言背手立聽至一¶
　處忽然㸃頭喜曰幸有此可生遂出其人¶
折獄緣文　明文徴明集薛君采折獄詳明所當必允¶
　緣餙以文條例燦然一時法家咸推之¶
枷鎖香　楊繼盛朝審口吟詩風吹枷鎖滿城香簇簇¶
　爭看員外郎¶
<pb:KR3j0187_WYG_007-17b>¶
廷杖　明伍袁萃集自古言官無杖辱者國初間有之¶
　然皆不去衣重綿裹受汪直用事或教之曰言官不¶
　怕貶只怕杖耳於是始去衣痛懲後宰執亦效尤而¶
　斃杖下者多矣¶
重氊叠帊　嘉靖注畧林俊言古者撻人於朝辱之而¶
　已成化初廷杖容令重氊叠帊至劉瑾始啓觧衣之¶
　端釀成撻死之慘非祖宗仁厚之意¶
胡藍獄　明紀事本末太祖時胡惟庸之獄僚屬黨與¶
<pb:KR3j0187_WYG_007-18a>¶
　被誅者凡萬五千人藍玉之獄坐黨論死者可二萬¶
　人¶
𤓰蔓抄　王鏊集景清醢上晝寢夢清入繞殿追之曰¶
　清猶能為厲耶命籍其鄉轉相攀染至數百千人謂¶
　之𤓰蔓抄明曾朝節方正學祠詩𤓰蔓抄雖毒遺文¶
　百世傳¶
鴆血染衣　泳化編太祖用法過嚴一時仕者多以鴆¶
　血染衣帶一有捕命即吮帶死每早朝即與妻子泣¶
<pb:KR3j0187_WYG_007-18b>¶
　訣至暮則相慶更生¶
二字獄　明紀事本末英宗復辟徐有貞嗾言官以迎¶
　立外籓議劾王文并誣于謙下獄勘之無騐法司阿¶
　石亨軰乃以意欲二字成獄¶
犯聖經　嘉靖注畧楊繼盛論嚴嵩刑部受嵩指論絞¶
　或問郎曰繼盛絞犯何律曰不犯律犯聖經耳直而¶
　無禮則絞也滿朝傳為美談¶
遣緹騎　天啓注畧許顯純勘問汪文言受魏忠賢指¶
<pb:KR3j0187_WYG_007-19a>¶
　羅織楊漣左光斗魏大中諸人於是内傳㫖遣緹騎¶
　逮之明紀事本末御史楊仁願言臣子獲罪但勅撫¶
　按檻車送詣未為不可緹騎一遣為害實深¶
用比律　文徴明集吳愈為比部郎内庫遺火事連中¶
　司坐死者數人公具獄以比請尚書言情罪既得奚¶
　比為公曰法如是不可踰也獄上當讞者稱善曰此¶
　所坐非正律宜以比言卒改用比律奏之¶
焚燬非刑　明通紀莊烈帝元年詔曰非法非刑慘毒¶
<pb:KR3j0187_WYG_007-19b>¶
　異常豈盛世所宜有今遵高皇帝勅概從焚燬¶
　　　賄賂¶
羊羔利　元史時州縣多貸回鶻賈銀以償官息動累¶
　數倍名羊羔利至奴其妻子猶不足楚材奏令本利¶
　相侔而止民所負者官代償之¶
棒頭血　楊維楨集四溪吏某積金若干盛以巨木櫃¶
　妻曰此非金櫃乃血櫃耳吏問故曰棒頭舊血漸新¶
　血櫃裏黄金壓白金櫃非血乎¶
<pb:KR3j0187_WYG_007-20a>¶
四髙會　弇州史料嚴世蕃積貲滿百萬輒置酒一髙¶
　會其後四髙會矣而乾没不止¶
以錢償　明紀給事韓一良言今之世何處非用錢之¶
　地何官非愛錢之人向以錢進安得不以錢償臣起¶
　家縣官居言路知縣令行賄之首而給事納賄之魁¶
　今但咎守令之不亷然守令亦安得亷乎¶
黄白米　明史藁宦者李廣死於其家得路籍多文武¶
　大臣名餽黄白米各千百石帝曰廣食幾何家亦甚¶
<pb:KR3j0187_WYG_007-20b>¶
　隘豈能容是左右曰黄米者金白米者銀也帝怒下¶
　法司究交結廣者¶
京債　明紀事本末劉瑾用事諸司官朝覲者各歛銀賂¶
　之多貸於京師富豪復任日取官庫賠償名曰京債¶
古器貨賂　明王穉登集往時吳中古器物視今價不¶
　能一二今讀邸中書若某人為御史則曰以某器進¶
　某人為監司則曰以某圖入是古鐘鼎金石圖書為¶
　金錢貨賂矣¶
<pb:KR3j0187_WYG_007-21a>¶
掃錢　明季遺聞福籓稱制江南馬士英借徴餉名賣¶
　官鬻爵時人語曰掃盡江南錢填塞馬家口¶
書帕長安　明趙南星疏司選者每遇退朝羣遮留講¶
　陞講調至署則公書私書闐户盈几所謂面皮世界¶
　書帕長安也¶
戲雙陸　元史哈瑪爾寧宗乳母之子順帝深眷之官侍¶
　御史嘗與帝雙陸為戱又宻進西天僧以運氣術媚¶
　帝帝習為之號演揲兒法¶
<pb:KR3j0187_WYG_007-21b>¶
以言利進　元綱鑑盧世榮初以言利進太子深非之¶
　曰財非天降安能嵗取贏乎後伏誅¶
　　　佞幸¶
折栁鼓譟　明通紀成祖寵任紀綱既久端午帝與羣¶
　臣射栁綱屬鎮撫龎瑛曰我故射不中若折栁鼓譟¶
　以覘衆瑛如其言無敢糾者綱喜曰是無能難我矣¶
　遂謀不軌¶
臣安進　皇甫庸紀畧憲宗崩宫中得疏一篋皆房中¶
<pb:KR3j0187_WYG_007-22a>¶
　術也紙尾悉署臣安進太監懐恩袖至閣下示安曰¶
　是大臣所為乎安慚汗不能出一語案萬安時為大¶
　學士¶
遣校偵事　明史藁天順時逯杲大幸遣校尉偵事凡¶
　四方大吏及富家多進伎樂貨賄以祈免親籓郡王¶
　亦然無賄者輙執送於是天下朝覲官大半罹罪¶
學五雷法　明紀事本末憲宗好方術李孜省乃學五¶
　雷法厚結中官以符籙進賜金冠法印至擢禮部侍¶
<pb:KR3j0187_WYG_007-22b>¶
　郎掌通政¶
大小丞相　楊繼盛疏嵩以臣而弄君之權世蕃復以¶
　子而弄父之柄京師有大丞相小丞相之謡¶
枕卧　明史藁錢寜得幸賜國姓為義子其名刺自稱¶
　皇庶子帝在豹房常醉枕寜卧百官候朝至晡莫得¶
　帝起居宻伺寜寜來則知駕將出矣¶
煉秋石　獻徴錄顧可學以進士官叅議家居十年瞷¶
　上好長生重賄相嵩自言能煉秋石服食却老遂得¶
<pb:KR3j0187_WYG_007-23a>¶
　進用累擢至禮部尚書然惟帶空銜支俸不與聞公¶
　事¶
兼公孤　弇山堂集陸炳以乳媪子得幸勢傾天下累¶
　加太保兼少傅掌錦衣如舊故事三公無兼三孤者¶
　僅於炳見之¶
四字諡　嘉靖注畧邵元節入京大加寵信後拜禮部¶
　尚書死時帝為出涕賜少師葬用伯爵禮禮官擬諡¶
　榮靖不稱㫖又擬文康帝遂兼用之互見道士¶
<pb:KR3j0187_WYG_007-23b>¶
　　　權奄¶
釋奠風異　元通鑑武宗遣宦者李邦寜釋奠於孔子¶
　方行禮忽大風起殿上及兩廡燭盡滅燭臺底銕鐏¶
　入地尺許無不㧞者邦寜慚悔累日¶
失鐵牌　獻徴錄太祖置鐵牌髙三尺上鑄内臣不得¶
　干預政事八字在宫門内王振惡之一夕忽失牌所¶
　在¶
西厰　明紀事本末憲宗命太監汪直詗刺外事遂置¶
<pb:KR3j0187_WYG_007-24a>¶
　西厰初永樂中因僇建文諸臣設東厰主刺奸至是¶
　名西厰以别之明商輅集去嵗有妖物出自西北遶¶
　城傷人當時人言必有應騐及妖怪方息遂立西厰¶
　一如妖物害人之時若不除革禍卒難消¶
呼先生　王鏊紀聞王振之横天子亦以先生呼之三¶
　殿初成宴百官故事宦官雖貴寵不與上乃使人視¶
　王先生何為振方大怒曰周公輔成王我獨不可一¶
　坐乎使以復命乃命振由東華中門出使百官候振¶
<pb:KR3j0187_WYG_007-24b>¶
　拜振始恱¶
兩帝　疏議輯畧劉瑾肆惡四川巡撫林見素上疏以¶
　為今日近而京師逺而天下皆有兩皇帝之謡曰朱¶
　皇帝劉皇帝又曰坐皇帝立皇帝¶
入覲投冊　明紀事本末莊烈帝時總理太監張彛憲¶
　請入覲官投冊以隆體統許之僉事袁繼咸上言諸¶
　臣未覲天子之光先拜内臣之座士大夫尚得有亷¶
　恥乎¶
<pb:KR3j0187_WYG_007-25a>¶
老伴來　明陸釴漫記宦官覃吉識大體通書史輔導¶
　東宫之功為多東宫嘗念髙王經而吉適至駭曰老¶
　伴來矣即以孝經自携吉跪曰主得無念經乎曰否¶
　吾才讀孝經耳其見畏如此¶
垂手小扶　王世貞觚不觚錄馮璫勢張甚固安武清¶
　以長樂尊父見之亦叩頭惟謹馮少屈膝荅之曰皇¶
　親免禮而已若駙馬叩頭則垂手小扶之耳¶
笞寄尚書　嘉靖注畧太監崔文奴横索民錢刑部鞠¶
<pb:KR3j0187_WYG_007-25b>¶
　之文請㫖移訊錦衣尚書林俊不與文劾俊抗㫖即¶
　收捕告人捶之叱曰此笞寄與尚書¶
内臣總兵　明紀事本末英宗使太監曺吉祥監定西¶
　侯軍號都督多選降丁騎射以從此内臣總兵之始¶
呼士錄書　吳中故語成化時太監王敬以采藥材書¶
　籍至江南横暴尤甚呼士子錄書至千餘卷或不如¶
　意則出梵經使鈔之得賂而止方近秋試復以紙牌¶
　召集諸生於是有三學罵王敬一事¶
<pb:KR3j0187_WYG_007-26a>¶
刻沉香　明紀事本末英宗復辟悔殺王振乃刻沉香¶
　木為振形葬之祀智化寺焉¶
厰臣並㫖　天啓注畧時有㫖稱朕與厰臣軫念云云¶
　嗣後聖諭皆上與厰臣并稱而不名¶
蟒玉趨隨　明楊漣疏魏忠賢進香涿州鐵騎之簇擁¶
　如雲蟒玉之趨隨耀日警蹕傳呼清塵墊道¶
富貴自在　明紀事本末闖賊薄彰義門太監杜勲縋¶
　城上入見大内張皇賊勢語守璫輩曰吾黨富貴自¶
<pb:KR3j0187_WYG_007-26b>¶
　在也¶
秉筆尊　明周宗建感事詩宫禁髙皇誥尚存只今秉¶
　筆自言尊¶
　¶
　¶
　¶
　¶
　元明事類鈔卷七¶
