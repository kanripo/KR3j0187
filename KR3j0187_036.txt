# -*- mode: mandoku-view; -*-
#+TITLE: 元明事類鈔
#+DATE: 2015-08-24 23:27:04.305743
#+PROPERTY: ID KR3j0187
#+PROPERTY: BASEEDITION WYG    
#+PROPERTY: JUAN 卷三十六
<pb:KR3j0187_WYG_036-1a>¶
欽定四庫全書¶
　元眀事類鈔卷三十六¶
　　　　　　　　　　　監察御史姚之駰撰¶
　　材木門¶
　　　松¶
支離叟　元史類編鮮于樞嘗扵廢圃得恠松一株移¶
　至屋前呼為支離叟¶
手植松　長安客話彛倫堂前古松是元儒許衡手植¶
<pb:KR3j0187_WYG_036-1b>¶
松實　江鄰幾襍志順帝時眀州松樹結寔其大有盈¶
　尺者¶
薪巨松　輟耕録白湛園先生續演雅詩灤人薪巨松¶
　童山八百里盖去上都二百里即古松林千里其大¶
　十圍居人薪之將八百里也¶
張雨繖　元王紱詩所居有長松蔚蔚張雨繖¶
冩髯官　楊維楨題萬松圖詩亟呼圓瓦倒墨汁盡冩¶
　髯官立成仗羣爭十丈百丈身氣敵千人萬人將¶
<pb:KR3j0187_WYG_036-2a>¶
龍形　謝宗可龍形松詩紫髯夜濕千山雨銕甲春生¶
　萬壑雷¶
十八公　元馮子振十八公賦序上京東北百數十里¶
　為蹛林即古八百里黒松林也又數十里為孤驛松¶
　一根十八榦共挺挺植立頂領撑矗勢各合抱不令¶
　参差下視蒼岡翠麓無敢抗行其崛竒瓌傑殆九州¶
　之表未之有也¶
白松　許有壬逰林慮山記支提龕山門有白松皮葉¶
<pb:KR3j0187_WYG_036-2b>¶
　皆異¶
偹陵樹　燕都逰覽志松園在昌平州延袤里許皆松¶
　以便陵樹缺移栽也二百年來禁人樵採遂成大林¶
雙偃松　帝京景物畧送客出廣寜門者率置酒報國¶
　寺二偃松下左之偃不過簷甃右之偃下俯欄石影¶
　無逺移遥枝相及眀梁于涘報國寺松歌繞殿古松¶
　十三株有二痀瘻中人軀緑影倒地苔蘚及倩爾朱¶
　柱為攙扶如兩秃頂來西胡胡旋舞進金鉢盂如兩¶
<pb:KR3j0187_WYG_036-3a>¶
　毒龍降伏乆頭角則俯揚其䰅¶
一松一形　黄山志山松一松成一形無有重複若楊¶
　枝洒淨松&KR0426;纓松棋枰松其最著也極大者有擾龍¶
　松蒲團松破石松倒掛松接引松變化離竒不一而¶
　足¶
對松　登岱記十八盤兩峽口各有松數十株蒼翠相¶
　掩里人名其山為對松山¶
值萬錢　天目山記天目山松形如葢髙不踰數尺一¶
<pb:KR3j0187_WYG_036-3b>¶
　株值萬餘錢¶
西苑松　西苑記自兩掖洞門而升上有古松三株枝¶
　榦如龍奮爪雲表¶
赤鯉空飛　都昌縣志柴棚鎮有古松一株太祖征偽¶
　諒時駐其下萬厯時知縣王廷筞即地建亭䜿梁時¶
　有赤鯉從空飛下¶
蟲食樹　萬厯注畧三十二年諸陵松樹蟲食殆盡¶
執松而坐　日夲志戚繼光勦倭率衆先伏上風次日¶
<pb:KR3j0187_WYG_036-4a>¶
　兵出頗早下令各斫一松樹執而坐賊望見意為林¶
　木俟其行過半乃齊呼躍出賊大驚擾散走¶
盆盎玩　黄山志黄山松天然蟠結儘足供盆盎玩而¶
　根盤絶壁過者無由攫取¶
葉暗花香　何景眀古松歌葉暗秋燈梵殿深花香晚¶
　飯齋厨靜¶
羅漢松　屠隆咏羅漢松詩四果總來成佛印一官應¶
　不受秦侵¶
<pb:KR3j0187_WYG_036-4b>¶
金松　台州府志縣出金松垂條如弱栁結子如碧珠¶
　三年子乃一熟¶
剔牙松　學圃餘䟽栝子松俗名剔牙松嵗乆亦生寔¶
化石　素園石譜&KR0276;州永寜縣松林一夕大風雨忽化¶
　為石悉皆新截有松節脂脉¶
松花餅　居山襍録松花時以杖叩枝紛紛墮落衣祴¶
　承之調以蜜作餅名松花餅¶
　　　栢¶
<pb:KR3j0187_WYG_036-5a>¶
絡石　西使記博囉城山多栢不能株絡石而長¶
栢作聲　談薈至正中海塩趙初心掃墓忽聞如老鶴¶
　戞戞聲諦聽乃是一栢樹頃之衆樹同聲逾時方止¶
　後為苗軍火其居¶
㵼秋聲　許有壬詩翠栢㵼秋聲¶
再生栢　帝京景物畧平谷縣城東延祥觀栢再生栢¶
　也元時邱真人至盤山過觀中有枯栢扶而摩之曰¶
　憐惜憐惜而去柏乃葉生茂至今焉¶
<pb:KR3j0187_WYG_036-5b>¶
蒼龍伏　湧幢小品髙皇將兵取&KR0276;州過蘭溪見古栢¶
　甚竒駐兵其下後創亭繞之而空其中夜半人望之¶
　輙有蒼龍伏其上王世懋詩何年古栢尚青青曽是¶
　髙皇玉輦停不信聖恩偏雨露枝枝都作老龍形¶
學士柏　眀詩話玉堂後栢二株柯學士潛手植也李¶
　長沙選館受業于柯後李教習庶常以學士栢命題¶
　為館課李東陽學士栢歌我見先生種樹年我身尚¶
　短樹及肩枝蟠江山地可縮手斡造化天無權瓊臺¶
<pb:KR3j0187_WYG_036-6a>¶
　翠閣何森爽院栁庭花敢爭長庇䕃長留六月隂盤¶
　廻直與孤雲上¶
栢生花　典故紀聞永樂中福建以栢生花為瑞來奏¶
　帝賜勅責之¶
漢栢　泰山記炳靈殿前漢柏三四株皆連理中一株¶
　最巨輪囷擁腫狀尤詭異至眀猶然¶
千株入雲　隴蜀餘聞自劍州以南盡梓橦縣界古栢¶
　千株皆大數十圍形狀詭異髙盡入雲是正徳中劍¶
<pb:KR3j0187_WYG_036-6b>¶
　州守李璧所植¶
載栢子　先進遺風董三泉家世㢘介為蜀州守諸子¶
　請曰大人年髙蜀中多美材後事可計也既致政歸¶
　諸子間請于公公曰吾聞之人云杉不如柏也子曰¶
　今所具者栢耶公莞然曰吾載有栢子在種之可耳¶
　其清介如此¶
不折一枝　本朝陸隴其靈夀志眀孝子朱仲福其母¶
　庭前手植一栢仲福終身不忍折其枝晨起即掃栢¶
<pb:KR3j0187_WYG_036-7a>¶
　子及落葉跪焚之教其子孫必于樹下¶
栢屏　顧璘栢屏詩壁立青玉屏下見古栢根相憐嵗¶
　寒葉鬰作蒼雲屯名園非此種誰可當君門¶
種盈尺　方孝孺栽栢詩翠栢信良材成長計功遲兹¶
　晨劚烟雨移種盈尺姿¶
瓔珞栢　豐道生真賞齋賦龍髯之松瓔珞之栢¶
　　　檜¶
石作身　虞集古檜詩根到深泉石作身踈踈香葉不¶
<pb:KR3j0187_WYG_036-7b>¶
　知春¶
兩見發枝　羣芳譜宣聖手植檜紋皆左紐上聳無枝¶
　而不朽每遇一代興或聖君出則發一枝眀祖龍興¶
　世宗繼統曽兩見焉¶
檜花為瑞　眀通紀永樂時蘇揚二府言檜生花為瑞¶
　上曰近蘇松水灾蔽不以聞乃以此稱瑞小人務諛¶
　可惡¶
七星檜　沈周七星檜詩海虞七星檜宜為羣木冠列¶
<pb:KR3j0187_WYG_036-8a>¶
　生老子宫與邑作竒觀傳植從蕭梁其説我恐漫騐¶
　斗形頗全七既斃其半三株寔聊存誰執嵗月筭¶
分骸檜　湧幢小品𢎞治時杭州同知馬偉取檜折榦¶
　為二植武穆墓前名分骸檜¶
給俸　燕都㳺覽志承光殿一名圓殿有古檜一株傳¶
　為金時遺植自嘉靖以來每嵗給檜俸米若干¶
孟檜　董其昌孟檜詩愛此孟家檜森然見典型沃根¶
　洙泗潤含氣嶧山靈¶
<pb:KR3j0187_WYG_036-8b>¶
　　　杉¶
屹如雙闕　范梈古杉行丹靈觀有古杉存屹如雙闕¶
　當雲門云是鍾君之手植君去此樹餘空邨或云下¶
　有丹火伏四時地底皆春温¶
帝摩　貴州志白雲山在廣順州建文帝常遯迹扵此¶
　上有羅永菴菴外杉二株長數十尺其一經帝所摩¶
　至杪絶無附枝¶
杉苗　羣芳譜江南宣歙諸䖏山廣土肥堪挿杉苗成¶
<pb:KR3j0187_WYG_036-9a>¶
　行排列每年耘鋤弗襍他本¶
杉牌　薛瑄詩杉牌賈客房¶
沾賸馥　吳寛蘇學新杉詩諸生沾賸馥巧匠待長條¶
　　　梓¶
有三種　李時珍本草梓木有三種木理白者為梓赤¶
　者為楸梓梓之美文者為椅¶
見夢　羣芳譜王之稷通判貴陽運木渡黄河大梓木¶
　二忽䧟泥中千人不可出作文祭之乃見夢曰吾三¶
<pb:KR3j0187_WYG_036-9b>¶
　千年為羣木領袖今乃逐逐隨人後耶必欲應天子¶
　命非巨舟載不可如其言拽而登舟一呼如躍¶
　　　楠¶
紋成山水　格古要論鬬栢楠出馬湖府紋理縱横其¶
　中成山水人物形者價髙亦頗艱得¶
木龍　羣芳譜商人採楠木鑿字編筏而下至蕪湖𣙜¶
　使必擇買商人剔巨者沉于江俟其去沒水取之嘗¶
　失其一萬厯中一舟漂沒有老人入水若有人扶之¶
<pb:KR3j0187_WYG_036-10a>¶
　至潭口榜曰木龍府殿上人冕旒甚偉面有黒痕則¶
　宛然鑿字也令一人負老人而出俄頃身在大木上¶
淵玉堅金　眀王煜楠樹賦膚理潤玉體榦兼金姿華¶
　外妍瀋液内盎¶
　　　槐¶
記瑞槐　納延孔林瑞槐序先聖墓林古槐一章枝榦¶
　偃蹇膚理若鐫刻篆籀龍鳳圖畫不及衍聖公愈加¶
　培植因以紀瑞¶
<pb:KR3j0187_WYG_036-10b>¶
金瑣碎　袁桷詩槐眀金瑣碎¶
唐槐　泰山記延禧殿唐槐一株至眀代中空而半枯¶
攄忠　眀李濂集周王端禮門夾路槐盛夏如盖忽枯¶
　數榦長史劉淳厯陳咎徴進戒王納其言修省枯榦¶
　復榮王乃書一牌懸扵樹曰攄忠槐¶
呼刀斬槐　弇州史料南京經歴卜某子好武遇一全¶
　真以一技誇之全真曰此一夫勇耳吾亦有小技呼¶
　一刀使斬府中大槐後有百餘刀隨之削槐樹如札¶
<pb:KR3j0187_WYG_036-11a>¶
晉軒　李東陽集予奉使南都金谿徐公方掌院事指¶
　所植三槐謂予曰此樹既枯而復茂意院中有當大¶
　用如王晉公所徴者屬予𨽻晉軒二字扁于楣際¶
奴僕檉榆　吳寛槐詩非藉此䕃庇誰結幽亭居立為¶
　衆木長奴僕檉與榆¶
猶傳玉樹　眀馬弓陳槐詩濃隂不碍金蓮影虚籟猶¶
　傳玉樹歌¶
　　　榆¶
<pb:KR3j0187_WYG_036-11b>¶
木有文　元五行志元貞元年蕪湖縣進榆木有文曰¶
　天下太平¶
錢作羮　本草綱目三月採榆錢可作羮亦可收至冬¶
　釀酒瀹過晒乾可為醬¶
抝榆錢　帝京景物畧京師天壇榆之錢以秋名抝榆¶
　錢¶
屑皮　農桑要訣昔豐沛嵗飢以榆皮作屑煮食之民¶
　頼以濟¶
<pb:KR3j0187_WYG_036-12a>¶
不療貧　眀李氏玉英詩柴扉寂寞鎖殘春滿地榆錢¶
　不療貧¶
　　　桐¶
剪唾　雲林遺事元鎮留客夜榻恐有所穢時出聽之¶
　一夕聞咳𠻳聲侵晨令家童遍覔不得童偽言牕外¶
　梧葉有唾痕並令剪棄十餘里外盖宿露所凝訛指¶
　以避箠也¶
新水沃桐　眀劉溥題福山曹氏畫詩如今桐樹無人¶
<pb:KR3j0187_WYG_036-12b>¶
　洗風雨空山㡬度秋注曹氏富甲一郡植梧桐數十¶
　畝將納凉其下令人以新水沃之謂之洗梧淮兵入¶
　福山曹氏園亭首被禍故云¶
貴孫枝　丹鉛總録凡木本實而末虚惟桐反之世之¶
　所以貴孫枝者貴其實也¶
子如蓮實　滇南襍記永昌有梧桐子比中州者形頗¶
　長其大者㡬可當蓮實¶
洗桐　語林倪瓉性好潔庭前有六桐命童日汲水洗¶
<pb:KR3j0187_WYG_036-13a>¶
　之眀王問洗桐詩梧桐生髙岡菶菶貽夏隂挹取葉¶
　上露為予冩其心何以報爾徳激泉濯朝林¶
不妨月　鍾惺月下新桐詩是物多妨月桐隂獨不然¶
　長如晨露引不隔晚凉天¶
濡毳　眀徐茂吾咏桐綿詩濡毳桐枝别作葩温柔香¶
　裡玉無瑕¶
　　　栁¶
柳課　元食貨志栁課在河間路¶
<pb:KR3j0187_WYG_036-13b>¶
栁簡　元史類編秦起宗幼時父削栁為簡冩以授之¶
　詳見勤學¶
麗澤栁　元好問詩誰憐麗澤門邉栁痩倚東風望¶
　翠華自注麗澤燕都西門名¶
栁巷　許有孚栁巷詩種栁圭塘路行行便向榮¶
訪永豐栁　眀周憲王集白居易詞有永豐栁宣宗令¶
　取二株植苑中予于洪武年至長安訪永豐坊乃在¶
　陜西城内東街尚有垂楊柔枝拂地愛而賦之¶
<pb:KR3j0187_WYG_036-14a>¶
栁枝挿背　眀紀事本末燕王命李逺帥輕騎詣徐沛¶
　令易士卒甲胄與南軍仝挿栁枝于背為識¶
賞栁　羣芳譜帶溪曲公言西粤無栁僅藩司一株每¶
　吐葉則治具請三司賞栁以為竒觀¶
栁莊　眀文華集袁廷玉所居前後皆樹以栁名曰栁¶
　莊人稱栁莊先生¶
栁䕶城　劉基詩姑蘇臺下垂楊栁曽為張王護禁城¶
治河六栁　經濟録劉天河治河有六栁一曰卧栁二¶
<pb:KR3j0187_WYG_036-14b>¶
　曰低栁三曰編栁皆為固護堤岸名活龍尾帚四曰¶
　深栁五曰漫栁六曰髙栁¶
雪栁　楊基雪中栁詩涙粉凝啼眼珍珠壓舞腰¶
謔栁　髙啓謔栁詩何恨苦長顰纎姿强媚春慣愁行¶
　路客差比舞筵人徐賁謔栁詩泣雨愁多眼縈烟誤¶
　學眉¶
畫不成　眀馬臻楊花詩品題曽入百花名長恨濛濛¶
　畫不成¶
<pb:KR3j0187_WYG_036-15a>¶
　　　桑¶
栽桑圖　元通鑑仁宗時司農丞苗好謙進所撰栽桑¶
　圖説帝命刋印千帙散之民間¶
避竊桑　元史第五居仁率弟子力農宏度雅量嘗行¶
　田間遇有竊其桑者輙避之¶
龍文　元史至元三年夏大都桑果葉皆有黄色龍文¶
一箇　羣芳譜湖州以桑葉二十斤為一箇¶
樹燔不損　續通考正徳中山東文登縣火起桑樹樹¶
<pb:KR3j0187_WYG_036-15b>¶
　燔而桑無損¶
採桑臺　泳化編嘉靖時定親蠶禮皇后祭先蠶畢易¶
　服詣採桑臺採桑三公命婦五採侯九卿命婦九採¶
取桑穰　啓崇野乗莊烈帝欲行鈔法鈔局言須桑穰二百¶
　萬斤例採産桑諸省蔣徳璟言北直山東河南已遭¶
　蹂躪無桑矣浙直雖宜桑地而水旱頻告亦難括取¶
　後竟不能行¶
矮婦卜價　湧幢小品湖州章姓者預占桑價賤即畜¶
<pb:KR3j0187_WYG_036-16a>¶
　之二十年無爽生計遂饒一日賽畢有婦人矮而肥¶
　卧地求齋其家叱之婦曰我連嵗為汝應卜助生何¶
　吝一齋匍匐入門忽不見自後卜吉而畜其價必左¶
玉堂隂　李東陽詩采桑玉堂隂隂濃樹婆娑一採不¶
　滿筐竟日能㡬何乃知富貴地不及窮山阿日下舊¶
　聞今院中先師廟庭古桑尚存當即西涯所賦也¶
　　　楓¶
製錦　馬祖常詩光山楓製錦¶
<pb:KR3j0187_WYG_036-16b>¶
如潑丹砂　眀鍾人傑過楓林記楓林在城西南隅障¶
　天蔽野了無襍樹時夕照已在林腰横射葉上光彩¶
　如潑丹砂¶
生李　異林宏治乙夘長沙大旱楓樹生李實¶
蟻穴無歸　李東陽集諸生有作紅葉詩者愛其末句¶
　云晚來蟻穴無歸路應恨蕭蕭匝地風¶
秋霜媚人　徐渭紅葉詩祇言春色能嬌物不道秋霜¶
　解媚人¶
<pb:KR3j0187_WYG_036-17a>¶
　　　椿¶
影不移　宦㳺紀聞涿州有靈椿寺寺中椿木一本極¶
　大凡樹影皆隨日月為斜正而此椿影早暮未嘗少¶
　移¶
不脱片葉　湧幢小品福州白崖之顛有椿一株榕葉¶
　槐身從無鳥跡海風暴至不脱片葉三年一結子如¶
　紅豆一道士月眀見樹頂羽衣數人隨以鶴鹿盤桓¶
　其上隐隐有笙簧聲¶
<pb:KR3j0187_WYG_036-17b>¶
椿芽　野菜箋香椿香椿慎勿譁兒童攀折來㸃茶¶
　嚼之竟日香齒牙元好問云溪童相對採椿芽¶
當&KR0188;　花木考採椿芽食之以當&KR0188;亦有㸃茶者¶
　　　榕¶
祭樹復榮　本朝閔叙粤述榕樹門古桂州南門也門¶
　上榕一株巨至百圍分根下跨至地元至正間忽枯¶
　平章唐元公祭之復榮人以為異¶
中可盤坐　丹鉛録福建龍泉菴有榕木其中亦可盤¶
<pb:KR3j0187_WYG_036-18a>¶
　坐五六人¶
榕城　榕城隨筆閩中多榕樹因號榕城閩以北無此¶
　榦既生枝枝又生根垂垂若流蘇少着物即縈繫或¶
　就本榦自相依附若七八樹叢生者¶
中原不識　吳寛榕江記榕既偏生一隅中原之人初¶
　不之識僅一見于子厚之詩而已¶
榕門　眀傅汝舟集南峯菴菴徑有古榕樹懸枝對峙¶
　宛若闗門詩古樹上危根依天巧出門¶
<pb:KR3j0187_WYG_036-18b>¶
　　　烏桕¶
望若梅花　元盧琦集前邨烏桕熟疑是早梅花¶
成林可畫　陸深集饒信之間多桕冬月葉落結子放¶
　蠟每顆作十字裂一叢數柯望之若梅花初綻逺近¶
　成林直可畫也¶
　　　黄楊¶
堅質比松　元華幼武黄楊詩未應逢閠厄堅質比寒¶
　松¶
<pb:KR3j0187_WYG_036-19a>¶
厄多材短　吳寛百榦黄楊詩厄多逢嵗閠材短謝良¶
　工¶
　　冬青¶
冬青塜　倪端叟遊杭襍稿㑹稽唐珏聞發宋陵事潛¶
　收宋諸陵遺骨埋之又于宋常朝處掘冬青樹植扵¶
　冡上詳見興亡¶
比屋綺羅　委巷叢談洪武中浙江都司徐司馬令杭¶
　城人家各植冬青樹扵門數年後街市緑隂匝地張¶
<pb:KR3j0187_WYG_036-19b>¶
　輿詩云比屋冬青樹人皆隐綺羅¶
屋瓦盡碧　王穉登客越志云入武林門人家門外悉¶
　是冬青樹蒼翠鱗鱗屋瓦盡碧人從樹裡行不見赤¶
　日也¶
　　　羣木¶
兠羅綿樹　元史緬土産有兠羅綿樹類椶髙五六丈¶
　結實如掌土人以麵納罐中以索懸罐扵實下劃實¶
　取汁熬為白糖其葉即貝葉也¶
<pb:KR3j0187_WYG_036-20a>¶
樺皮　袁桷題樺皮詩褐裳新脫玉層層紅葉朱蕉謝¶
　不能擬製小冠韜短髪意行雲水一枝藤¶
埋寃樹　元周霆震埋寃樹歌出城十里西南去行役¶
　經過倦休䖏崔巍古榦落蒼藤相傳此是埋寃樹樹¶
　名那得呼埋寃閲人累嵗官道邊朝吁械繫逮詞訟¶
　夕敝鞭朴逋税錢¶
入火不焚　輟畊録回紇野馬川有木名鎖鎖燒之其¶
　火經年不滅且不作灰彼處婦女取根製㡌入火不¶
<pb:KR3j0187_WYG_036-20b>¶
　焚能辟寒¶
五榖樹　王世貞集丞相府後有五榖樹當初夏時其¶
　寔若稲麥者則稲麥登為魚形則大水¶
菩提樹　天啓宫詞注英華殿前菩提樹二株子不從¶
　花結與花並發而附于葉背可作佛珠此樹為李太¶
　后手植即所稱九蓮菩薩也¶
念珠樹　雲南志念珠樹出大理府每穂結寔一百八¶
　枚¶
<pb:KR3j0187_WYG_036-21a>¶
官樹妨班　泳化編彛倫堂前一大樹許平仲手植李¶
　時勉為祭酒嫌其枝榦旁落妨諸生班列令稍伐去¶
　王振藉以䧟公¶
樹衣　談薈滇中雞足山龍華寺多古木木杪有絲飄¶
　飄下垂長數尺許土人取之織以為服名曰樹衣¶
萬木圖　楊士竒集楊達卿先生當元季民飢思發廪¶
　賑之指山號于衆曰有能相吾力樹木者先予榖若¶
　干于是争願出力所活不可勝計居數嵗木已鬰然¶
<pb:KR3j0187_WYG_036-21b>¶
　先生曰無苟自利于是木之所施利益多阮左丞作¶
　萬木圖以表之¶
風流樹　湖廣通志施州慢木寨有木名普舎樹普舎¶
　華言風流也昔覃氏祖于東門闗伐一異木隨流至¶
　那車復生根而活四時開百種花覃氏子孫歌舞其¶
　下花乃自落取而簮之若他姓往則花不復落¶
瑞木　湧幢小品洪武元年臨川獻瑞木木中析有文¶
　曰天下平質白文黒當有文䖏木理隨畫順成無錯¶
<pb:KR3j0187_WYG_036-22a>¶
　迕者¶
木孕文　解縉永樂頌序蒲盧上有文曰太平或取以¶
　獻上郤之為賦木孕文¶
採木　歸有光集奉天殿灾命大臣開府江陵採辦大¶
　木時近水無復峻榦乃行巴庸&KR0526;道轉荆岳至東南¶
　川往來督責鈎之荒裔中于是萬山之木稍出¶
樹中仙藥　隴蜀餘聞萬厯時鞏縣東路旁聞仙樂細¶
　聆之聲出樹中一匠欲窮其恠揮斤斫之樂聲自樹¶
<pb:KR3j0187_WYG_036-22b>¶
　飛去廵按姚思仁聞扵朝¶
風吹異葉　獻徴録周新按察浙江一日視篆忽旋風¶
　吹一異葉至前左右言城中無此木獨一僧寺有之¶
　去城差逺公悟曰此必寺僧殺人埋其下也寃魂報¶
　我矣發之得婦人屍¶
葉兆　談薈雲南江之南有古樹春初葉&KR0943;自北兆雨¶
　自南兆旱自西則風雨時¶
　　　竹¶
<pb:KR3j0187_WYG_036-23a>¶
深入竹郷　元史類編孝息齋善冩竹後使交趾深¶
　入竹鄉于竹之形色情狀辨析精到作畫竹墨竹¶
　二譜¶
渾心竹　耶律楚材集西域有渾心竹¶
號竹西　李日華筆記元楊瑀為行省掾晚棲峯&KR0873;間¶
　植竹千竿自號竹西居士趙仲穆圖之楊㢘夫為作¶
　記張雨詩問訊楊雄宅深居在竹西¶
竹課　元食貨志至元四年使懐孟等司竹監凡賣竹¶
<pb:KR3j0187_WYG_036-23b>¶
　皆給引後又扵衛州立竹課提舉¶
竹寔為粮　元史世祖時太平縣飢民採竹寔為粮活¶
　者三百餘户¶
盆竹　元僧善住盆竹詩瓦缶不多土娟娟枝葉蕃豈¶
　知么鳳尾元是古龍孫¶
瑞竹　宋元集如鏡伐竹架過墻蒲桃斷竹挿地復生¶
　枝葉稱曰瑞竹以詩贈之詩鳯梢依舊生虚籟龍籜¶
　相將添逺孫¶
<pb:KR3j0187_WYG_036-24a>¶
筍脯　元吉雅木丹詩紅稲供炊筍脯香¶
江南此君　眀詩話戴冠題姚少師畫竹詩客邊偶冩¶
　龍孫譜忘却江南有此君王湛求云此風人善謔之¶
　遺也¶
伐竹以賜　王世貞史傳景帝重于謙謙病痰醫需竹¶
　瀝上為親幸萬嵗山伐竹以賜¶
一竹千錢　唐順之竹溪記京師侯家富人之園致一¶
　竹輙不惜數千錢然纔遇霜雪又槁以死¶
<pb:KR3j0187_WYG_036-24b>¶
比玉　王世貞萬玉山房記君子比徳于玉而比玉于¶
　竹玉温潤而澤縝密以栗竹之質同也玉有禮地之¶
　珪曰琅玕之青碧竹之色同也叩之清越以長竹之¶
　音同也音之在樂有八而各居其一又同也玉稱君¶
　子竹亦稱君子又同也胡弗比也¶
鳳城萬樹　眀宣宗緑竹引鳳城之陽禁苑東琅玕萬¶
　樹凌青空¶
欽安百尺　夏言觀欽安殿栽竹詩欽安殿前修竹園¶
<pb:KR3j0187_WYG_036-25a>¶
　百尺琅玕䕶紫垣夜夜月眀揺鳳尾年年春雨長龍¶
　孫¶
痩竹　李東陽題陸寛痩竹卷詩江南陸郎痩于竹種¶
　竹城東玉河曲未論千尺勢能長剛道兩竿軒也足¶
　恥隨桃李鬬芳腴只共松杉伴幽獨¶
隂欲雨　眀唐時升東園詩竹隂長欲雨花氣不因風¶
竹母　徐渭逰記春日就馬丈園飲穿籬過别徑掘竹¶
　母數根而去因記以詩¶
<pb:KR3j0187_WYG_036-25b>¶
竹無根　眀林垐題畫竹詩所南之蘭無土恥齋之竹¶
　無根想見百千年後熒熒紙上血痕案垐號耻齋侯¶
　官人除海寜縣家居死事¶
竹窩　眀吳鎮竹窩詩阿香怒鞭籜龍尾斑鱗蝕去痕¶
　未洗天風吹作萬琅玕翠壓修林收不起¶
交竹　薛瑄詩生平苦愛竹義若君子交茲軒忽見之¶
　俄頃漆在膠¶
黄旗青筍　徐禎卿内中偶述詩朱莒殊方貢黄旗使¶
<pb:KR3j0187_WYG_036-26a>¶
　者回内園春未到青筍渡江來¶
劚雪堆　吳寛謝人恵冬筍詩聊供香飯抄雲子為想¶
　長鑱劚雪堆¶
賜鮮筍　于慎行紀賜鮮筍詩蒲筐乍解香盈座錦籜¶
　初分緑滿盤¶
老師少俊　李東陽集佩之恵筍乾自稱玉版老師謂¶
　原慱冬筍為吳山少俊叠韻為謝¶
　¶
<pb:KR3j0187_WYG_036-26b>¶
　¶
　¶
　¶
　¶
　¶
　¶
　¶
　元眀事類鈔卷三十六¶
