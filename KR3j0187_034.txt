# -*- mode: mandoku-view; -*-
#+TITLE: 元明事類鈔
#+DATE: 2015-08-24 23:27:04.253421
#+PROPERTY: ID KR3j0187
#+PROPERTY: BASEEDITION WYG    
#+PROPERTY: JUAN 卷三十四
<pb:KR3j0187_WYG_034-1a>¶
欽定四庫全書¶
　元眀事類鈔卷三十四¶
　　　　　　　　　　　監察御史姚之駰撰¶
　　花草門(二/)¶
　　　芙蓉¶
花萬餘　石林燕語温州江心寺文丞相祠有木芙蓉¶
　一本髙二丈幹圍四尺花幾萬餘朶¶
芙蓉屏　元朱徳潤題芙蓉花屏詩芙蓉發靚妝絶艷¶
<pb:KR3j0187_WYG_034-1b>¶
　秋江邉臨風拂羅幃紅裳擁三千¶
着色粧　元宋褧詩芙蓉如妓繞横塘一叚秋容着色¶
　粧¶
轉觀　元蒲道源轉觀芙蓉詩未甘白紵居寒素也着¶
　緋衣入品流¶
文官花　花史卭州有弄色木芙蓉一日白二日淺紅¶
　三日黄四日深紅比落色紫人號為文官花¶
三醉　王世懋集芙蓉有曰三醉者一日間凡三換色¶
<pb:KR3j0187_WYG_034-2a>¶
　亦竒吳偉業芙蓉詩千絲衣薄荷同製三醉顔酡栁¶
　共眼¶
芙蓉渚　弇山園記偶得一石刻曰芙蓉渚是開元古¶
　𨽻或云是范石湖家物因樹之池右池旁皆紅白芙¶
　蓉環之盖亦不偶云¶
樓上觀　學圃餘䟽芙蓉入江西俱成大樹人從樓上¶
　觀¶
菊為兄弟　眀謝遷芙蓉詩已呼晚菊為兄弟更為秋¶
<pb:KR3j0187_WYG_034-2b>¶
　江作主人¶
芙蓉沜　申時行芙蓉沜詩艷態偏臨水幽姿獨拒霜¶
白者後開　花䟽芙蓉白者最後開元陳基白芙蓉詩¶
　自移長信宫中去學得班姬淡畫眉¶
晚操　眀吳桂芳木芙蓉賦貞不絶俗節足自全不趨¶
　時以逐榮厯遲暮而獨妍豈凋貞扵霜雪况比色扵¶
　綺紈洵晚操之可嘉知春華之莫班¶
　　　葵¶
<pb:KR3j0187_WYG_034-3a>¶
柔軟金　元好問集得黄葵子種之南菴眀年夏作花¶
　佛經所謂閻浮檀金眀浄柔軟令人愛樂者此花可¶
　以當之¶
紫暈黄旉　馬祖常蜀葵詩紫暈成丹景黄旉綴緑¶
　幢¶
欝金衣　趙孟頫黄葵詩仙掌鬰金衣朝陽鳳露晞¶
金杯側　袁易題畫黄葵詩祇今花似金杯側獨對西¶
　風咏折枝¶
<pb:KR3j0187_WYG_034-3b>¶
一丈紅　近峰聞畧成化末占城使臣嘗寓于蘇問葵¶
　花何名人紿之曰一丈紅也即題一絶末云五尺䦨¶
　干遮不盡尚留一半與人㸔¶
如墨如靛　學圃餘蔬蜀葵種色至多黒者如墨藍者¶
　如靛¶
朱葵　楊繼盛和人朱葵詩百年殊色因誰痩萬古丹¶
　心向日開¶
白衣向陽　髙啓白葵花詩素彩發庭隂凉滋玉露深¶
<pb:KR3j0187_WYG_034-4a>¶
　誰憐白衣者亦有向陽心¶
傾心衛足　吳寛葵詩傾心識忠臣衛足存古典¶
　　　萱¶
金臺　王世懋集萱有一種小而絶黄者曰金臺¶
宫萱　眀黄省曽洪武宫詞清萱到䖏碧鬖鬖興慶宫¶
　前色倍含借問皇家何種此太平天子要宜男¶
雪中有華　獻徴録汧陽王至孝宏治辛酉冬雪中萱¶
　草有華人謂孝感所致¶
<pb:KR3j0187_WYG_034-4b>¶
傷抱　髙啟萱草詩不見堂上親空樹堂下草日暮欲¶
　忘憂搴芳轉傷抱¶
獨苦心　李東陽饋萱與太宰詩紫葵紅藥標題徧可¶
　忍黄花獨苦心¶
　　　荼䕷¶
萬玉娥　元貢奎荼䕷架詩宛如萬玉娥素䄂舞雲中¶
　珠璣千顆綴翠佩烟光籠¶
縋緑　方回詩荼䕷縋緑長¶
<pb:KR3j0187_WYG_034-5a>¶
風吹不斷　元葉顒荼䕷詩千紅萬紫消磨盡猶有風¶
　吹不斷香¶
雪纓絡　羣芳譜酴醿一名瓊緩帶一名雪纓絡¶
酴醿露　廣東志酴醿出大西洋國者花大如牡丹遇¶
　天冷露凝花上瓊瑶青瑩芳香襲人用之澤體膩¶
　髪香經月不滅貯以鉛瓶轉販他國¶
冬有餘香　花史荼䕷盛開時折置書冊中冬取挿鬂¶
　猶有餘香¶
<pb:KR3j0187_WYG_034-5b>¶
　　　薔薇¶
閱兩國　劉因薔薇詩色染女真黄露凝天水碧花開¶
　日月長朝暮閱兩國¶
一撲黄　劉秉忠詩新染薔薇一撲黄¶
五色　珍珠船崇禎萬夀宫有五色薔薇是閒閒吳真¶
　人手植¶
成洞房　顧璘薔薇洞詩百丈薔薇枝繚繞成洞房密¶
　葉翠帷重穠香紅錦張¶
<pb:KR3j0187_WYG_034-6a>¶
弱香柔蔓　眀王韋薔薇詩弱香柔蔓不勝寒十二圍¶
　屏錦獨攢¶
七䙫始榮　眀俞允文黄薔薇賦有中國之嘉卉兮體¶
　天質之純青陋衆芳之穠艷兮昭粹色之竒英羌移¶
　根而永托兮遂挺栽扵前庭含内美以俟時兮越七¶
　&KR1124;而始榮¶
　　　木香¶
木香洞府　郝經夢逰木香洞府詩月忩青錦麝塵寒¶
<pb:KR3j0187_WYG_034-6b>¶
　夢繞烟條露蕊㸔但覺身輕似蝴蝶種香風物似槐¶
　安¶
髙架萬條　羣芳譜木香以紫心白花者為最香馥清¶
　逺髙架萬條望若冰雪¶
黄紅不及　花史木香有黄色紅色白色細朶中朶大朶¶
　皆不及紫心者¶
　　　紫藤¶
紫霞被　王惲紫藤花歌竹宫瑣忩雲霧垂紫藤花發¶
<pb:KR3j0187_WYG_034-7a>¶
　何葳㽔天孫夜擲紫霞被滿意下覆須春曦¶
少宰手植　燕都逰覽志紫藤花二株其一在少宰右¶
　署中吳文定公手植也其一在司㕔左署中¶
散紅纓　吳寛朱藤詩有花散紅纓有子垂皂莢赤日¶
　隔繁隂偃息可移榻¶
　　　瑞香¶
萬箇丁香　楊維禎瑞香花詩一團華葢翠亭亭萬箇¶
　丁香露欲零¶
<pb:KR3j0187_WYG_034-7b>¶
蓬萊紫　羣芳譜瑞香一名露甲一名蓬萊紫一名風¶
　流樹¶
花開殊色　眀宣宗瑞香花歌瑞香花葉如織其葉非¶
　一狀花開亦殊色或如瑪瑙之殷紅或如玉雪之姿¶
　容或含淺絳或深紫細㽔叠萼紛玲瓏¶
　　　玫瑰¶
色媚而香　花䟽玫瑰色媚而香甚旖旎可食可佩¶
黄碧色　羣芳譜燕中有黄玫瑰稍小扵紫嵩山深䖏¶
<pb:KR3j0187_WYG_034-8a>¶
　有碧色者¶
紫玉　眀陳淳玫瑰詩清香疑紫玉何必數薔薇¶
搗膏作餅　羣芳譜採玫瑰花瓣搗成膏白梅水浸少¶
　時加糖霜再匀研最香甜亦可印作餅¶
　　　茉莉¶
和酒露　范梈詩茉莉香深和酒露桄榔葉暗煮塩烟¶
編籬　貢師泰詩茉莉編籬香旖旎¶
玲瓏雪　元許棐茉莉詩荔枝香裡玲瓏雪¶
<pb:KR3j0187_WYG_034-8b>¶
樹及簷　泉南雜志余廨東所植茉莉其髙及檐嘗扵¶
　暑月設木榻坐其下王穉登茉莉曲贑州船子兩頭¶
　尖茉莉初來價便添公子豪華錢不惜買花要揀樹齊¶
　簷¶
黄馨　廣東志雷瓊二州有緑茉莉本如蔦蘿又有黄¶
　茉莉名黄馨¶
蒸液　香譜今多採茉莉蒸取其液以代薔薇¶
猩紅朶　唐寅詩手拈茉莉猩紅朶欲挿逢人問可宜¶
<pb:KR3j0187_WYG_034-9a>¶
　　　梔子¶
觀花命賦　黄佐集髙皇北郊命文職陪祀者各即時¶
　物賦咏既又命賦詩者往殿後觀梔子花人給紙一¶
　俾各賦詩¶
炎天冰雪　眀黄朝薦咏梔子花詩蘭葉春以榮桂花¶
　秋露滋何如炎炎天挺此冰雪姿¶
含妙香　陳淳梔子詩薝蔔含妙香來自天竺國¶
雪魄冰花　沈周簷蔔花詩雪魄冰花凉氣清曲䦨深¶
<pb:KR3j0187_WYG_034-9b>¶
　處艷精神¶
小花重臺　羣芳譜梔子一種花小而重臺者園圃中¶
　品¶
　　　玉簪¶
玉痩心清　劉因玉簪詩玉痩每憂和露滴心清誰恨¶
　有絲長¶
玉𨗳纎長　張雨玉簪花詞玉𨗳纎長頓化作雲英香¶
　莢¶
<pb:KR3j0187_WYG_034-10a>¶
紫鶴　學圃餘䟽玉簪紫花者名紫鶴¶
露濯開　吳寛詩玉削簪頭露濯開¶
緑鬂瑶笄　田藝衡玉簪花賦微雨初沐淡然晚粧洗¶
　盡鉛華月映霓裳挿瑶笄扵緑鬂解瓊佩扵華堂獨¶
　持雅潔以壓羣芳¶
　　　罌粟¶
無香韻　聞雁齋筆談罌粟花之無香韻者或種之盈¶
　畆萬朶爛然亦足奪目¶
<pb:KR3j0187_WYG_034-10b>¶
千態　學圃餘䟽罌粟善變加意灌溉妙好千態¶
鸞臺　瓶史罌粟蜀葵妍于籬落司空圖之鸞臺也¶
種自中秋　眀吳㓜培罌粟花詩種自中秋湏隔嵗開¶
　于初夏伴傾觴¶
　　　虞美人¶
滿園春　花䟽虞美人一名滿園春千葉者佳¶
如蝶翅　花鏡虞美人花五色俱偹姿態葱秀因風飛¶
　舞儼如蝶翅之扇動也¶
<pb:KR3j0187_WYG_034-11a>¶
楚雲粧　眀孫守之虞美人詩夜月空懸漢宫鏡幽姿¶
　猶帶楚雲粧¶
逐歌聲　眀徐茂吳虞美人花詩迎風似逐歌聲起宿¶
　雨那經舞䄂垂¶
　　　水仙¶
玉質金相　元張伯淳題水仙圖帬長帶裊寒偏耐玉¶
　質金相密更竒¶
翠虬白鳳　倪瓚水仙詩曉夢盈盈香水春翠虬白鳳¶
<pb:KR3j0187_WYG_034-11b>¶
　照江濵¶
嵗寒友　學圃餘䟽水仙宜置瓶中前接蠟梅後接江¶
　梅真嵗寒友也¶
神骨清絶　瓶史水仙神骨清絶織女之梁玉清也¶
風鬟霧鬢　李東陽題水仙詩風鬟霧鬢無纒束不是¶
　人間富貴粧¶
素質金㽔　眀姚公綬水仙花賦惟炫素質不御鉛華¶
　中有金㽔輕䝉臂紗衝斥暮雨揮霍朝霞¶
<pb:KR3j0187_WYG_034-12a>¶
貴單葉　花䟽水仙以單葉者為貴出嘉定者短葉髙¶
　花最是佳種¶
　　　秋海棠¶
一壑皆丹　荆溪䟽善卷洞後秋時海棠千本並着花¶
　一壑皆丹¶
緑葉朱絲　于若瀛文秋海棠岐䖏作淺絳色緑葉文¶
　似朱絲婉媚可人不獨花也¶
小様紅粧　眀俞琬綸咏秋海棠詩薄羅初試怯風悽¶
<pb:KR3j0187_WYG_034-12b>¶
　小様紅粧着雨低¶
不禁露　王士騏題秋海棠詩弱質不禁露幽懐欲訴¶
　風¶
瓊肌低顫　眀葉襄秋海棠賦有美人兮倚山之阿既¶
　㛹娟以靜冶復窈窕而婀娜薄春條之鬬艷樂秋景¶
　之婆娑俯瓊肌以低顫逞嬌臉之微酡¶
酸態　瓶史秋海棠嫣然有酸態鄭康成崔秀才之侍¶
　兒也¶
<pb:KR3j0187_WYG_034-13a>¶
　　　雞冠¶
珊瑚痩　郝經咏雞冠詩胍絡引絲起一片珊瑚痩雲¶
　芝並紅腴紫茵卷翠脰¶
後庭花　碧雞漫志吳蜀雞冠有一種小者髙不過五¶
　六寸目曰後庭花¶
淺淡粧　花史解縉嘗侍上側上命賦雞冠花縉曰雞¶
　冠本是胭脂染上忽䄂中出白雞冠云是白者縉曰¶
　今日如何淺淡粧祇為五更貪報曉至今猶戴滿頭¶
<pb:KR3j0187_WYG_034-13b>¶
　霜¶
夀星　羣芳譜一朶而紫黄各半名鴛鴦雞冠又有紫¶
　白粉紅三色一朶者又一種五色者最矮名夀星雞¶
　冠¶
紅突兀　沈周詩髙冠紅突兀獨立似晨雞¶
簷下晚盛　眀仲宏道簷下雞冠花賦序百卉以雨露¶
　為生簷下則雨露减矣乃雨露減者霜霰亦減此花¶
　反因簷下而得晚盛嗚呼造化生物之盈虧固如是¶
<pb:KR3j0187_WYG_034-14a>¶
　其難料也¶
　　　鳳仙¶
媚客　三栁軒襍識鳳仙為媚客¶
灑金　羣芳譜鳳仙多紅紫黄白碧及襍色有灑金者¶
　白瓣上有紅色數㸃¶
倒影花　花史謝長&KR0322;見鳳仙花命侍兒進葉公金膏¶
　以麈尾稍灑之折一枝倒挿影山側眀年此花金色¶
　不去名倒影花¶
<pb:KR3j0187_WYG_034-14b>¶
染指甲　花史李玉映採鳳仙花染指甲後扵月中調¶
　絃或比之落花流水徐階詩金鳳花開色最鮮佳人¶
　染得指頭丹¶
　　　雜花¶
長十八　納延詩雙鬟小女玉娟娟自捲氊簾出帳前¶
　忽見一枝長十八折來簪在帽簷邉自注長十八草¶
　花名貢師泰詩忽見草間長十八¶
重樓金線　元氏掖庭記重楼金線花出長白山花心¶
<pb:KR3j0187_WYG_034-15a>¶
　抽絲如金長至四五尺每尺寸縳結如樓形山中人¶
　取以織之成幅¶
玉瓏鬆　元好問詩漫山白白與紅紅小樹低叢㸔不¶
　供總道楂花香氣好就中偏愛玉瓏鬆自注花名有¶
　玉瓏鬆¶
瑶花　元郭鈺瑶花詩瑶臺仙子初相見逈立天風飄¶
　雪練東華梦破歸去遲素衣總被緇衣染芳心不委¶
　春蝶狂水晶簾捲凝清香胭脂洗紅留殘暈海雲剪¶
<pb:KR3j0187_WYG_034-15b>¶
　碧浮霓裳自注花色白而變淺紅而碧¶
橦花　元陳髙種橦花詩炎方有橦樹衣被代𧖟桑結¶
　實吐秋繭皎潔如雪霜緝治入機杼裁剪為衣裳禦¶
　寒類挾纊老種免凄凉¶
猜花　顧瑛詩分曹賭酒詩為令狎坐猜花手作&KR0848;¶
瓊妃烈女　山房隨筆揚州瓊花天下祇一本花側作¶
　亭扁曰無雙徳祐末北師至花遂不榮趙炎詩云名¶
　擅無雙氣色雄忍將一死報東風他年我若修花史¶
<pb:KR3j0187_WYG_034-16a>¶
　合傳瓊妃烈女中¶
佛桑　花䟽五色佛桑出嶺南不能閲冬楊慎集佛桑¶
　花出黎州蠻嶺盖朱槿之紅鮮重臺者¶
密檀花　眀施敬詩東風吹盡密檀花案密檀花出滇¶
　中¶
紫桃　李日華集人從天台來贈余秋草一叢作花類¶
　桃而艷紫可愛因植之雪霤峰下踰年遂滋蔓滿山¶
　趾因取以名我軒¶
<pb:KR3j0187_WYG_034-16b>¶
留地棠　王世貞招元馭家馭㸔地棠詩弇園千樹錦¶
　横斜雨妬風欺一任他惟愛君家兄弟好就中留得¶
　地棠花¶
金雀花　眀王越金雀花詩侯門㸔金雀金雀顔色好¶
　化作枝上花凌春獨開早¶
七姊妹　楊基咏七姊妹花詩三姊娉婷四姊嬌緑忩¶
　虚度可憐宵八姨秦國休相姤腸斷江東大小喬¶
十姊妹　眀黄繼立初夏詩楊花初㸃渡頭津十姊妹¶
<pb:KR3j0187_WYG_034-17a>¶
　花紅滿屏¶
草花　眀髙濓草花譜始扵甌蘭終扵青珊瑚凡數十¶
　種¶
山花冬放　眀陳子貞集合肥孝子張梅營祖𦵏祼身¶
　温穴而積雪夜晴廬父墓泣血毁形而山花冬放¶
小紅留　沈周落花詩魚沬煦恩殘粉在蛛絲牽愛小¶
　紅留¶
　　　草¶
<pb:KR3j0187_WYG_034-17b>¶
草牛　元史劉整攻襄陽諜知吕文煥將遣張貴出城¶
　求援乃分部戰艦縳草如牛狀傍漢水綿亘叅錯後¶
　貴夜出順流下走因傍岸&KR0761;草牛如晝整麾戰艦轉¶
　戰擒貴¶
封草　張昱輦下曲墀左朱䦨草滿叢世皇封殖意尤¶
　濃艱難大業從兹起莫忘龍沙汗血功¶
苜蓿提領　元史苜蓿園提領三員掌種苜蓿以飼馬¶
　駝膳羊¶
<pb:KR3j0187_WYG_034-18a>¶
天膏　壟起襍事張王基亂後百餘年忽生一種異草¶
　結實如小紅燈夜則開之以承露人飲之百病自愈¶
　呼為天膏¶
香綿稳藉　元好問詩香綿稳藉僧溪草蜀錦驚㸔¶
　佛鉢花¶
感生席草　卓異記無錫儲福靖難後不食死妻范氏¶
　營𦵏事姑甚謹一日往澗邉浣衣見水邉草類蘇席¶
　因取織席售以養姑范卒後席草不復生矣¶
<pb:KR3j0187_WYG_034-18b>¶
繡墩草　李東陽繡墩草詩野草不繡地青青常覆盆¶
　風朝還雨夕留客意終存¶
翠雲草　羣芳譜翠雲草性喜隂蒼翠可愛細葉柔莖¶
　重重碎蹙儼若翠鈿¶
吉祥草　羣芳譜吉祥草不拘水土石上俱可種或云¶
　花開則有赦或云花開則家有喜元任士琳賦序吉¶
　祥草似蘭而踈秀海國有其種率云十嵗一花余過¶
　僧室見一本綴花數十似瑞香而歛小翫之有香氣¶
<pb:KR3j0187_WYG_034-19a>¶
　曰種十五年矣今纔一開¶
茵陳香　王世貞詩坐來薜荔時添潤齋罷茵陳尚送¶
　香¶
蓬&KR1287;　眀齊之鸞集西夏旱澇之餘見居人刈蓬科其¶
　類有柿蓬刺蓬二種子皆可為&KR1287;飢民藉以充腹取¶
　而啖之苦惡辛澀乃封題以進¶
莽草　眀靳學顔莽草賦序予道商顔谷中見莽草橘¶
　葉桂莖丹萼素蕾厥形麗矣然一葉入吻百内潰裂¶
<pb:KR3j0187_WYG_034-19b>¶
　是何形情之詭與廼製此賦示之來喆¶
烟葉　蚓菴瑣語烟葉出自閩中邉土人寒疾非此不¶
　治闗外至以匹馬易烟一觔崇禎癸未下禁烟之令¶
　後因邊軍病寒遂弛其禁至末年徧地栽種雖三尺童¶
　子莫不食烟矣¶
嫩緑柔香　楊基春草詩嫩緑柔香逺更濃春來無䖏¶
　不茸茸¶
分沙　陳繼儒詩新草微分一抹沙¶
<pb:KR3j0187_WYG_034-20a>¶
　　　芝¶
如珊瑚　元史大徳五年西鄉縣進芝一本色如珊瑚¶
華盖慶雲　元史至正中芝草生扵當陽縣一本五幹¶
　一本二幹相依附如珊瑚其髙者結為華葢慶雲之¶
　狀¶
求徑尺　眀紀事本末嘉靖三十七年禮部類進四方¶
　所獻芝凡千八百六十有四詔更求廣徑尺以上者¶
芝林　羣芳譜中丞潘季馴治河時嘗築舎扵崑山下¶
<pb:KR3j0187_WYG_034-20b>¶
　有芝生扵庭始則一本繼乃日盛至百本扶踈偃仰¶
　紫色照目因標之曰芝林¶
芝山　湧幢小品世宗時鄠縣民聚芝一百八十本為¶
　山以獻内有徑一尺八寸者號曰仙應萬年芝山¶
獄中芝　眀雜記周朝瑞袁化中顧大章楊漣左光斗¶
　魏大中六君子被逮是年六月詔獄土地祠前樹下¶
　生一黄芝六君子至日光彩映人環視適六瓣見者¶
　疑吉兆顧公嘆曰芝瑞草也而生扵獄其妖乎未幾¶
<pb:KR3j0187_WYG_034-21a>¶
　六君子皆歿獄中¶
分芝鍊藥　王世貞集上嘗分郡國所進五色芝授嵩¶
　以方便鍊為藥而進御謂徐階曰卿政本所闗不相¶
　溷也階皇恐求得之¶
遶麓生　李日華筆記葉臺山尊公為九江别駕衙齋¶
　堆一小石山山成而遶麓生芝因築室名瑞芝堂臺¶
　山時未弱冠課讀其中¶
有紫氣　弇山園記含雪樓下産芝已三閲嵗上有紫¶
<pb:KR3j0187_WYG_034-21b>¶
　氣受日晶瑩因名之曰榮芝所¶
孝芝　眀吕維祺集吕子夜夢神如文昌者曰汝羽翼¶
　孝經甚力上帝錫汝孝芝一本十有八莖葉與孝經¶
　篇章相應翌日柱壁隙中果生芝踰月而堅徑六七¶
　寸許圍可尺八九寸凡十八莖芳香光采各具五色¶
如兒手　庚巳編漕湖之濵有農婦望湖灘一物白如¶
　雪視之乃一小兒手也連臂約長尺許其下作聲唧¶
　唧走報其夫共掘之根不可窮乃折而棄之湖嘗讀¶
<pb:KR3j0187_WYG_034-22a>¶
　神仙感遇傳名肉芝者正與此類食之得仙乃不幸¶
　棄扵愚夫之手惜哉¶
藥成五色　宛委餘編世宗末年奸人王金于崇文門¶
　外積巨木置隂濕所以藥傅之即生芝隨藥成五色¶
　用以進獻獲賞賚無數¶
　　　蕉¶
蕉池積雪　談薈張伯雨有古銅洗種小芭蕉白石名¶
　之曰蕉池積雪¶
<pb:KR3j0187_WYG_034-22b>¶
洞賔題詩　西湖志元妙觀有蕉花一株以卜盛衰休¶
　咎元時有羽客題葉上詩二首人以為吕洞賔云¶
蕉園　馬汝驥西苑詩序從崇智殿至臨漪亭殿前有¶
　牡丹數十株園名芭蕉豈昔有而今獨存其名耶厯¶
　朝寔録成扵此焚草¶
蕉女　庚巳編馮漢坐齋中覩一女子緑衣翠裳映牕¶
　而立叱之女子拜曰妾蕉氏也言畢忽入户視之乃¶
　絶色挽衣相狎女忙廹而去執得一帬角乃蕉葉耳¶
<pb:KR3j0187_WYG_034-23a>¶
　騐庭中蕉裂䖏正合遂伐之其根有血¶
雪蕉寔境　陸深集予道建陽酌邑令堂後軒時大雪¶
　而芭蕉一株横映粉墻盛開紅花世稱王維蕉畫為¶
　竒格而此乃實境也¶
冬蔵地窟　玉堂閑話天水之地寒不産芭蕉戎帥使¶
　人于興元求之得二本至冬即連土掘之埋蔵地窟¶
　候春暖再植之¶
作扇乞詩　留青日札于肅愍為諸生時忽忩外有人¶
<pb:KR3j0187_WYG_034-23b>¶
　持一扇乞詩公醉中揮筆書曰大造乾坤手重扶社¶
　稷時其人驚去乃鬼也視所遺扇則蕉葉一片¶
美人蕉　學圃餘䟽芭蕉惟福州美人蕉最可愛厯冬¶
　春不凋嘗吐朱蓮如簇¶
紅粧濕　皇甫汸題美人蕉詩帶雨紅粧濕迎風翠¶
　䄂翻欲知心不卷遲暮獨無言¶
不種蕉　眀邉貢詩自聞蕉雨聲不種芭蕉樹¶
全無暑氣　王守仁書庭蕉詩檐前蕉葉緑成林長夏¶
<pb:KR3j0187_WYG_034-24a>¶
　全無暑氣侵¶
　　　蒲¶
開紫茸　倪瓚詩石上菖蒲開紫茸¶
盆池靈苗　元劉詵石菖蒲詩盆池有靈苗石罅忘偪¶
　側微根亂繁絲踈葉散纎碧¶
蒲劍　貫酸齋蒲劍詩長橋有影蛟龍懼流水無聲日¶
　夜磨¶
蔵三寸　眀太祖周顛仙傳顛者舊裙腰間蔵三寸許¶
<pb:KR3j0187_WYG_034-24b>¶
　菖蒲一莖問何用曰細嚼飲水腹無痛矣¶
愈瘠愈細　羣芳譜石菖蒲之為物不假日色不資寸¶
　土不計春秋愈乆愈密愈瘠愈細書齋有此便覺清¶
　趣瀟洒¶
花如車輪　花史趙隐之母傅氏于山澗中見菖蒲花¶
　大如車輪有神人守之戒勿洩享富貴後忽向子孫¶
　説之得疾而終¶
蒲茵　李東陽集蘇人織蒲為茵二片置床椅間藉背¶
<pb:KR3j0187_WYG_034-25a>¶
　及足甚宜冬寒友人見恵詩以報之輕蒲一簇軟如¶
　花巧織重茵意未華吟䖏&KR1199;宜孤背倚坐来温愛兩¶
　趺加¶
　　　蘆¶
蘆花被　元史貫酸齋見漁父織蘆花為被易之以禂¶
　更為賦詩詳見衾禂¶
荻苫廪　元史都城以荻苫廪或請以瓦易之因靳徳¶
　進諫而止¶
<pb:KR3j0187_WYG_034-25b>¶
葦若旗槍　元通鑑至元中彰徳路葦葉順次倚叠而¶
　生自編成若旂幟上尖葉聚粘如槍民謡云葦葉生¶
　旂民皆流離葦葉成槍殺伐遭殃¶
青林匹江　姚燧詩瀕江不可禾嵗惟葭葦茁青林無¶
　端倪永與江水匹¶
晴雪　眀仁宗江樓秋望詩荻洲晴亦雪楓岸晝常霞¶
移根　吳寛蘆詩移根偶種植溝淺土不汚每當風雨¶
　夕蕭蕭亦江湖¶
<pb:KR3j0187_WYG_034-26a>¶
蘆洲　吳偉業詩江岸蘆洲不知里積浪吹沙長灘起¶
　云是徐常舊賜莊百戰勲名照江水¶
　　　天竹¶
雪中尤佳　學圃餘䟽天竹纍纍朱實扶揺緑葉上雪¶
　中尤佳¶
亂紅　王世貞詩狎寒天竹亂紅多¶
　　　老少年¶
頂紅　羣芳譜老少年至秋深脚葉深紫而頂紅少年¶
<pb:KR3j0187_WYG_034-26b>¶
　老則頂黄而葉緑¶
殿羣芳　陸樹聲老少年詩衰遲不為矜顔色留與羣¶
　芳殿後塵¶
秋色媚眼　王世貞咏老少年詩秋色空庭媚眼眀嫣¶
　然衰葉轉盈盈虚傳夏女能傾族恰比徐娘尚有情¶
　裛露丹楓聊借潤拒霜黄菊有同盟春英三五曽塗¶
　抹短蔓長條恨已生¶
七尺珊瑚　眀周翼咏雁來紅詩云翔雁南來塞草秋¶
<pb:KR3j0187_WYG_034-27a>¶
　未霜紅葉已先抽綠珠宴罷歸金谷七尺珊瑚夜未¶
　收¶
候陽鳥　楊慎雁來紅賦兹纎莖兮獨异候陽鳥而敷¶
　芳盈盈渥赭奕奕鮮妝案慎自序云此余十七嵗時¶
　作¶
錦西風　草花譜紅紫黄綠相兼者名錦西風又名十¶
　様錦又名錦布衲¶
　　　苔¶
<pb:KR3j0187_WYG_034-27b>¶
不使㸃壊　雲林遺事元鎮閣前苔蘚盈庭不留水跡¶
　緑縟可坐每遇墜葉輒令童子以針綴杖頭刺出之¶
　不使㸃壊¶
斑斑綠　元華幼武詩苔生白石斑斑緑¶
翠毯　方回詩苔文深翠毯¶
黏石　陳樵詩莓苔著雨長黏石¶
畏客殘　李東陽苔徑詩豈不愛佳客客來殘我苔西¶
　園十日雨三徑不曽開¶
<pb:KR3j0187_WYG_034-28a>¶
紅苔　楊繼盛獄中紅苔詩西風滿地苔痕紅盡是渭¶
　囚寃涙血¶
　　　萍¶
一夕生　楊基賦得萍贈人詩浮萍&KR0262;寒星一夕生無¶
　數惆悵别君時楊花滿衣絮¶
爭水面　眀日本貢使咏萍詩曽與白雲爭水面豈容¶
　眀月下波心¶
　　　藤¶
<pb:KR3j0187_WYG_034-28b>¶
蟠結成龕　崑山縣志元衣和菴主隐居雪竇有藤一¶
　枝蜿蜒其上乃蟠結成龕為蔵修之所故號栖雲¶
吏部藤　帝京景物畧吳文定公手植藤在吏部右堂¶
　質本蔓生而出土便已幹直其引蔓也無軃委之態¶
　方嚴好古如植者之為人馮元颺賦吏部古藤詩因¶
　材皆帝力不變是臣心莫漫輕孤植居然表一林¶
大藤峽　眀紀事本末廣西潯州大藤峽有孤藤渡峽¶
　磵如徒杠然諸蠻聚此為亂韓雍討平之乃斬峽藤¶
<pb:KR3j0187_WYG_034-29a>¶
　斷焉因改為斷藤峽¶
藤蓑　陳獻章藤蓑詩一蓑費㡬藤南岡厲朝斧交加¶
　落翠蔓制作類上古¶
為梁　于若瀛詩藤古結為梁蜿蜒憑雲霧歩歩時動¶
　揺疑駕彩虹度¶
　¶
　¶
　¶
<pb:KR3j0187_WYG_034-29b>¶
　¶
　¶
　¶
　¶
　¶
　¶
　¶
　元眀事類鈔卷三十四¶
