# -*- mode: mandoku-view; -*-
#+TITLE: 元明事類鈔
#+DATE: 2015-08-24 23:27:03.633536
#+PROPERTY: ID KR3j0187
#+PROPERTY: BASEEDITION WYG    
#+PROPERTY: JUAN 卷六
<pb:KR3j0187_WYG_006-1a>¶
欽定四庫全書¶
　元眀事類鈔卷六¶
　　　　　　　　　　　監察御史姚之駰撰¶
　　政術門(一/)¶
　　　法制¶
行中書省　元史世祖混一天下立行中書省十一曰¶
　嶺北遼陽河南陕西四川甘肅雲南江浙江西湖廣¶
　征東¶
<pb:KR3j0187_WYG_006-1b>¶
不立兆域　元史諸帝皆𦵏起輦谷李日華集元人𦵏¶
　起輦不立兆域無丘壟隧道用木刳中兩片合之金¶
　皮束固髹漆重重至期穴土而埋厚覆土馳萬馬踏¶
　平之列騎環坐至草生彌望不可復識乃馳去¶
泥金書誥　談薈巴延擅政諛者上言其功勲盖世合¶
　用泥金書制以尊之&KR0279;院議不可止金書上天眷命¶
　皇帝聖旨八字¶
行漢法　許衡集考之前代北方奄有中夏必行漢法¶
<pb:KR3j0187_WYG_006-2a>¶
　可以長乆故後魏遼金歴年最多¶
絲綸簿　今言王文恪公曰陸㢘伯言内閣故有絲綸¶
　簿楊文貞晚年以子稷故欲媚王振以絲綸簿付之¶
　故内閣之權盡歸中官予入内閣見列朝詔誥底夲¶
　皆在非所謂絲綸簿乎不聞送入也湯顯祖集譚侍¶
　御疏言閣中故有絲綸簿為大璫竊去詔旨切責問¶
　出何記竟謫歸¶
論分封　泳化編太祖封諸王葉居升應詔陳言論分¶
<pb:KR3j0187_WYG_006-2b>¶
　封太侈太祖大怒曰小子敢間吾骨肉後死獄中雙¶
　溪雜記國初諸王皆置䕶衛有兵權太宗靖難後遂¶
　皆革罷其有感于居升之言耶¶
票旨　詞林記洪武中批荅皆御前傳旨永洪猶然至¶
　宣德時始令閣臣于章奏用小票黒書貼各疏面以¶
　進御筆易紅書以出及遇大事則命大臣面議議定¶
　即傳旨處分嗣後正統則止委中官𢎞治中㡬復國¶
　初之舊正德時批荅大率與正統類也¶
<pb:KR3j0187_WYG_006-3a>¶
年號不更　筆麈夲朝廟號多至十六字比之唐宋尤¶
　為過溢惟年號不更及主上臨御不上尊號此前代¶
　所不及¶
嫡裔博士　王鏊集沈杰知衢州府初宣聖有嫡裔在¶
　衢儕于齊民公始命復其家為疏于朝得世襲五經¶
　博士¶
言事八件　玉堂叢話自太祖相傳凡臨朝每至日昃¶
　英宗㓜冲三楊慮聖體易倦權制每日早朝只許言¶
<pb:KR3j0187_WYG_006-3b>¶
　事八件前一日先以副夲詣閣下豫為處分遇奏事¶
　止依所陳傳旨而已後遂以為定制¶
制詞體　眀張居正集成宏時誥𠡠不過百餘字至扵¶
　慶典覃恩其詞尤簡此制體也近年以来多至百千¶
　言或無實行虚為頌羙以臣諛君猶謂之佞况以上¶
　諛下乎¶
復内朝　王鏊疏國家大朝㑹則奉天殿即古之正朝¶
　常朝則奉天門即古之外朝而内朝獨缺然非缺也¶
<pb:KR3j0187_WYG_006-4a>¶
　華葢謹身武英等殿非内朝之遺制乎今内朝罕臨¶
　常朝之外人臣無復進見故上下之情壅惟陛下倣¶
　古内朝之意大臣㦯三日&KR0137;日一起居更不時引見¶
　羣臣則眀目逹聪不是過矣¶
停内批　吾學編孫懋疏言臣請每日視朝之餘即御¶
　文華殿聽政凡章奏皆賜觀覧不時召入閣臣斟酌¶
　裁決㦯有矛盾則勅廷臣集議不宜謀及䙝近&KR0563;従¶
　内批¶
<pb:KR3j0187_WYG_006-4b>¶
美諡　震澤長語夲朝之諡有美無惡官由翰林者乃¶
　得諡文定諡出扵秉筆一二人又不能如前代有博¶
　士駁正之條何以服天下信後世哉¶
封贈如一　于慎行集宋元封贈大父母降父母一等¶
　父母降夲身一等夲朝則三代一如見爵教孝之典¶
　可謂大偹¶
封夲生　明張元忭集舊制為人後者不得兼封夲生¶
　亦未有兼服夲生者諸公大綬痛之草奏祈貤封甚¶
<pb:KR3j0187_WYG_006-5a>¶
　懇肅皇嘉其孝允之經陳淑人䘮衰絰三年當事為¶
　疏于朝凡後于人者皆得服其夲生遂皆著為令¶
武爵襲䕃　王鏊集時議武爵以世坐耗天下宜以漸¶
　消之欲令繼絶者不得以旁支犯奸盜禠職者不得¶
　襲陳凱時為武選郎中曰如前功何議凡同宗出自¶
　立功者襲餘則否作姦禠職者夲支則坐属従降二¶
　謂得調停之宜¶
糾儀陳政　名世類苑孝廟登極御史湯鼐侍班糾儀¶
<pb:KR3j0187_WYG_006-5b>¶
　庶吉士鄒智告之曰祖宗盛時御史糾儀得面陳政¶
　務當下取旨近年遇事惟退而進夲此君臣情分所¶
　由隔也公值大政維新時請效盛時故事¶
辭宻掲　眀名臣錄孝宗召劉大夏語曰事有當行當¶
　罷者可寫掲帖宻封来公曰不敢臣下以掲帖進朝¶
　廷以掲帖顯行是前代斜封墨勅之弊也¶
勸御朝　萬歴注畧王錫爵勸御朝疏云一刻臨御勝¶
　于百刻披覽面決一事勝于手勒百言¶
<pb:KR3j0187_WYG_006-6a>¶
誥勅　宛委餘編凡給一品至五品皆誥六品以下勅¶
　花色殊異公侯一品玉軸伯及二品犀軸三四品鍍¶
　金軸餘角軸内用御寳加于年月上¶
遷都　眀通紀永樂十四年上将建北亰宫殿命羣臣¶
　㑹議諸臣上疏曰北亰聖主龍興之地誠萬世帝王¶
　之都也宜蚤興工營建上従之十五年上廵北亰遂¶
　遷都焉¶
排和議　明紀事夲末額森聲言欲送上皇衆遂多主¶
<pb:KR3j0187_WYG_006-6b>¶
　和于謙獨排衆議曰社稷為重君為輕遣人申戒各¶
　邉毋墮賊計¶
止南遷　眀通紀土木之變徐珵請幸南亰于謙上疏¶
　&KR0936;言京師天下根夲宗廟社稷陵寢百官萬姓帑蔵¶
　倉儲咸在若一動則大勢盡去宋南渡之事可鑒也¶
　珵妄言當斬¶
錦衣害　天順日録李賢言於上曰今天下百姓頗安¶
　惟有一害上曰何害賢曰錦衣官校是也上即悟曰¶
<pb:KR3j0187_WYG_006-7a>¶
　此輩害人不問可知今後非重事不遣明通紀霍文¶
　敏見亰官有罪即命錦衣衛擒挐上疏以為越介胄¶
　之職侵刀筆之權使士大夫朝列清班暮汚幽獄¶
賞卓　萬歴注畧光禄卿言内廷賞卓之費不堪耗用¶
駕帖　名世䫫苑王端&KR1063;公廵撫雲南錦衣官校絡繹¶
　縦横公疏言駕帖下各衙門用司禮監印刑科掛號¶
　皇城諸門俱用照出闗防所以防詐偽也今所齎駕¶
　帖俱無之臣恐行詐濟私其弊不一¶
<pb:KR3j0187_WYG_006-7b>¶
毁要典　眀紀事夲末倪元璐上言魏忠賢殺人則借¶
　三案羣小求富貴則借三案以臣觀之三案者天下¶
　之公議要典者魏氏之私書惟有毁之而已¶
十家牌　王守仁集軍民之家多圗小利寄住来歴不¶
　眀之人盜賊以之不靖今令在城居民每家置一牌¶
　偹寫門户籍貫及人丁多寡之數有無寄住暫宿之¶
　人掲于門首以憑官查仍編十家為一牌開列各戸¶
　姓名日輪一家按牌審察但有靣目可疑即行報究¶
<pb:KR3j0187_WYG_006-8a>¶
　㦯有隠匿十家連罪¶
　　　疆域¶
拓境萬里　劉郁西使記帝弟實喇烏訥格統諸軍西征凡¶
　六年拓境㡬萬里¶
龍蟠&KR0849;踞　元史世祖在潜邸語巴圗爾曰今天下稍¶
　定我欲勸主上駐蹕回鶻何如對曰幽燕之地龍蟠¶
　&KR0849;踞南控江淮北連朔漠大王欲經營天下駐蹕之¶
　所非燕不可¶
<pb:KR3j0187_WYG_006-8b>¶
路府州縣　元地里志唐以前以郡領縣而已元則有¶
　路府州縣四等大率以路領州領縣而腹裏&KR0137;有以¶
　路領府府領州州領縣者其府與州又有不𨽻路而¶
　直𨽻省者¶
西域奉表　眀史藁元太祖盡平西域封子弟為王鎮¶
　之其小者則設官置戍元亡各自割㨿洪永間遣人¶
　招諭稍稍来貢迄宣德朝稱臣奉表者多至七八十¶
　部¶
<pb:KR3j0187_WYG_006-9a>¶
都燕　郭子章集成祖之營燕也當時䑓諫交口言不¶
　便成祖曰北平之遷吾與大臣宻計數月而後行夫¶
　燕非金元始也周為召公封國歴四十三世九百餘¶
　年眎周歴且過意亦宻計之一也¶
制馭西番　眀史藁太祖建重鎮於甘肅以北據蒙古¶
　南捍諸畨不得相合又令畨人得以馬易茶且亦許¶
　其朝貢彼勢既分又動于利不敢為惡自邉臣失防¶
　北㓂得與畨族交通西陲遂多事然䆒其患終在㓂¶
<pb:KR3j0187_WYG_006-9b>¶
　而不在畨故議者以太祖制馭為善¶
邉闗為急　吾學編額森薄京師大臣有奏留邉將守¶
　亰者于公謙言今日之事邉闗為急徃者獨石營不¶
　棄則六師何以䧟土木紫荆白羊不破則畨騎何以¶
　薄都城今宜遣將固守宣府居庸為便¶
通馬市　眀紀事夲末仇鸞使諳達以貢馬互市為請¶
　羣臣弗敢異兵部貟外郎楊繼盛疏諫陳十不可五¶
　謬焉¶
<pb:KR3j0187_WYG_006-10a>¶
復河套　王世貞集都御史曾銑議復河套夏言主之¶
　相嵩不可竟斬銑¶
生熟畨　眀董份集洮岷古西羗地自國家服属號熟¶
　畨然尚羈縻之不約偹也洮叠之外諸名為生畨者¶
　則以計之得失為安危¶
衆建土司　眀紀事夲末時西南荒服楊氏反播奢氏¶
　反藺安氏反水西朱爕元総督五省軍務討平奢安¶
　朝廷欲郡縣之爕元諫止以為不若衆建土司使其¶
<pb:KR3j0187_WYG_006-10b>¶
　勢少力分則易制各欲保土地傳子孫則不敢為逆¶
　宜分水西之地授諸渠長及有功漢人制曰可¶
脩邉謠　眀尹耕脩邉謠去年脩邉君莫喜血作邉墻¶
　墻下水今年脩邉君莫憂石作邉墻墻下頭¶
憫黎詠　眀錢嶫憫黎詠序嘉靖中崖吏失馭重以積¶
　蠧之餘羣黎遂叛攻掠城邑當路請命征討予分典¶
　戎事憫而詠之¶
　　　任官¶
<pb:KR3j0187_WYG_006-11a>¶
補吏　經世大典元代入官之制自吏業進者為多卿¶
　相守令于此出焉故補之法尤宻¶
増俸　玉堂綱鑑崔彧言今百官月俸不能副其贍養¶
　難責以㢘勤之&KR0894;遂詔官吏内外俸以十分為差増¶
　給五分¶
貳蒙古　元百官志序世祖命劉秉忠許衡定内外之¶
　官自中書省以至路府州縣其長則蒙古人為之而¶
　漢人南人貳焉¶
<pb:KR3j0187_WYG_006-11b>¶
定朝班　解酲語元史定朝班凡執政大臣謂擎天班¶
　玉堂清署謂煥璧班言官法司謂劍鍔班親王謂瓊¶
　枝班功臣將帥謂豹首班外戚謂淑蘭班其餘朝臣¶
　謂隨班¶
先守令　元史哈喇哈斯嘗言治道必先守令近者多¶
　不得人于是精加遴選定官吏贓罪十二章¶
不致仕　齊履謙集國家内外官年及七十並聽致仕¶
　郭公守敬以舊臣且朝廷所頼獨不許其請至今翰¶
<pb:KR3j0187_WYG_006-12a>¶
　林太史司天官不致仕者自公始¶
職田　元食貨志至元中定路府州縣官職田凡交代¶
　芒種以前去任者其租後官収之以後去任者後官¶
　分収¶
従吏入　元史時由進士入官者僅百之一由吏致顯¶
　要者常十之九帝欲起傅巖為吏部尚書御史韓鏞¶
　言吏部掌天下銓衡巖従吏入官烏足盡知天下賢¶
　才¶
<pb:KR3j0187_WYG_006-12b>¶
集賽　元史凡集賽出身者國初用左右宿衛心膂爪¶
　牙故四集賽子孫世為宿衛之長使得自舉其属元¶
　張憲詩集賽兒郎年十八手中弓箭無虚發黄昏偷¶
　出齊化門大王莊前行刼奪¶
奪敕還粟　元綱鑑順帝時令人入粟補官&KR0640;賑有匿¶
　奸罪而輸粟得七品雜職者右司郎成遵以為鬻爵¶
　已非令典况又賣與奸人必奪其敕還其粟著為令¶
　乃可従之¶
<pb:KR3j0187_WYG_006-13a>¶
河渠官　元紀事夲末詔曰農桑之事以&KR0640;旱潦為先¶
　凡河渠之利悉委夲處正官一員以時濬治民力不¶
　足則相其輕重官為導之貧不能造水車者官具材¶
　木給之¶
陞秩　元史英宗時廣海郡邑官曠貟勅愿往任者陞¶
　秩二等¶
課賦吟詩　元通鑑帝嘗従容問趙良弼曰漢人惟務¶
　課賦吟詩将何用焉對曰此非學者之病在國家所¶
<pb:KR3j0187_WYG_006-13b>¶
　尚耳¶
章程學　元史楊湜習章程學工書算辟為中書掾¶
用資格　經濟録邱文莊曰祖宗立法之善文職四品¶
　及在京堂官在外方靣皆具名以聞五品以下吏部¶
　始得銓注此所謂用資格而有不用者也¶
西序書名　卓異記洪熙初諭吏兵二部曰庶官賢否¶
　軍民休戚所係皇考嘗書中外官姓名于武英殿南¶
　閒暇觀之今在京官朝夕接見可察賢否若在外三¶
<pb:KR3j0187_WYG_006-14a>¶
　司官朕之未識可具其姓名履歴掲諸西序將考其¶
　行事而黜陟焉¶
大選　湧幢小品每雙月大選吏部先于門下奏選官¶
　承旨退同吏科都給事中于御道謝㤙出赴東&KR0453;領¶
　酒飯赴午門外直房候上覧夲畢傳出印子夲于左¶
　順門部官接出照夲填榜張掛于吏科之上除官看¶
　榜選事畢各官出朝¶
久任成功　眀胡世寧疏舊制藩臬守令皆久任而責¶
<pb:KR3j0187_WYG_006-14b>¶
　其成功今則一嵗之中遷徙不常是諸官皆過客也¶
　必以九載為滿以六期為限其政事卓異者璽書旌¶
　奨増秩賜金如漢世庶得収用人之效乎¶
給道里費　典故紀聞太祖時除郡縣官皆給道里費¶
　葢以先養其㢘也¶
文武軒輊　嘉靖注畧楊一清奏言年来文武二途軒¶
　輊太甚文吏以法䋲将官或寸牒不眀羅織驍将他¶
　日邉事之壞未必不由于此¶
<pb:KR3j0187_WYG_006-15a>¶
不拘曺局　眀張衮集朱希周為南京吏尚考察時譛¶
　者謂南科無一人之去以為私公曰使一曺皆賢必¶
　去一人以為公則一曺偶皆不肖亦将姑去一二以¶
　塞責乎上亦不之譴¶
用保舉　名世類苑有言方靣官及府州縣專用保舉¶
　恩出于下宜仍洪永故事令吏部選除楊士竒曰宣¶
　徳時以官多不得其人是以令大臣保舉自後人才¶
　頗出况衆官保舉吏部覈實奏請俞允然後授官㤙¶
<pb:KR3j0187_WYG_006-15b>¶
　實非出于下也宜仍用保舉便¶
准周禮　陸深集夲朝准周禮建官以吏户禮兵刑工¶
　為次第在廷立班亦然宋制雖不合而轉遷之次亦¶
　同¶
文武職數　眀史藁解學龍為給事言國初文職五千¶
　四百有竒武職二萬八千有竒神宗時文増至一萬¶
　六千餘武増至八萬二千餘今又不知増㡬倍若冗¶
　者汰之嵗可得餉數十萬¶
<pb:KR3j0187_WYG_006-16a>¶
譯言官　邱濬大學衍義補譯言之官自古有之文皇¶
　始為八館曰西天曰韃靼曰回回曰女直曰髙昌曰¶
　西畨曰緬甸曰百夷初以舉人為之其後擇俊民使¶
　專其業焉¶
孝行授官　楊士竒集張信孝友出于天性自幼雖饑¶
　渇飲食不先父母又嘗刲臂煮液療母疾永樂初有¶
　司以逹于朝詔旌其門授為尚寳司丞¶
錦衣志　王世貞錦衣志錦衣一禁校耳其領宿衛則¶
<pb:KR3j0187_WYG_006-16b>¶
　光禄勲也制奸則司𨽻也至炳而分將相任極矣一¶
　重于紀綱再重于錢寕三重于陸炳其究乃位師保¶
　叅綸綍不亦異哉¶
經撫不和　眀史藁熊廷弼經畧遼東主守廵撫王化¶
　貞一切反之中外舉知經撫不和必悞疆事已而果¶
　然¶
問三李　眀紀事夲末給事李魯生太僕李蕃謟事魏¶
　忠賢與禮科李恒茂相善時人語曰官要起問三李¶
<pb:KR3j0187_WYG_006-17a>¶
棄筐綰符　觧縉集陛下進人不擇賢否授職不量重¶
　輕使闒冗之輩朝捐刀鑷夕擁冠裳左棄筐篋右綰¶
　符組¶
疏三病　眀通紀莊烈帝時武舉陳啓新疏朝廷有三¶
　大病一當停科目以黜虚文一當舉孝㢘以崇實行¶
　一當罷知推行取科道以除横恣之陋習上嘉異之¶
　特簡為吏科給事¶
　　　學校¶
<pb:KR3j0187_WYG_006-17b>¶
免丁　元史嵗壬子料民丁于中原凡業儒者試通一¶
　經即不同編户儒人免丁者實月乃合始之也¶
分教三齋　元史至元十四年立國子學而定其制設¶
　博士通掌學事分教三齋凡讀書必先教經博士助¶
　教親授句讀音訓正録伴讀以次傳習其功課對属¶
　詩章經解史評則博士出題生貟具稿録課簿以憑¶
　考校¶
建學　泳化編洪武己酉詔天下郡縣並建學校以作¶
<pb:KR3j0187_WYG_006-18a>¶
　養士類師生月廪米六斗有司給魚肉¶
立附學　眀侯甸野記舊制生員惟有廪膳増廣廪膳¶
　有額増無額然成化初京師語曰和尚普度秀才拘¶
　數禮部姚䕫請奏立附學焉¶
選貢　續通考宏治時祭酒張懋疏奏資格所拘羙材¶
　多滯乞于常員外令提學行選貢之法不分廪膳増¶
　廣生員通行精選充貢¶
増廣生員　眀紀洪武二十年令増廣生貟不拘額數¶
<pb:KR3j0187_WYG_006-18b>¶
　正統元年生員名缺許夲處官貟軍民之家及社學¶
　俊秀無過犯者選補十二年奏准生員常額之外軍¶
　民子弟&KR0133;入學者提調教官考選待補増廣名缺一¶
　體應試¶
武臣聽講　寓圃雜記正統十一年英國公張輔暨侯¶
　伯二十餘人奏曰臣等武夫不諳經典&KR0133;賜假詣國¶
　學聴講上命以三月三日徃至日到監祭酒李時勉命¶
　諸生立講五經各一章講罷設酒命諸生歌鹿鳴之¶
<pb:KR3j0187_WYG_006-19a>¶
　詩賔主雍雍抵暮而㪚¶
臨雍　眀王錫衮聖駕臨雍詩俎豆三千士都俞十九¶
　人公庭看萬舞未許羽衣陳眀雜記思陵再臨辟雍¶
　龍虎山張真人適在亰疏請入監觀禮禮臣不可駁¶
　回¶
納粟　明史藁鄒幹成化時為禮部尚書不恱學嘗廵¶
　視水災臨清諸生伍銘等&KR0133;輸粟入監讀書幹為之¶
　請遂為例矣¶
<pb:KR3j0187_WYG_006-19b>¶
移學　眀張鼐疏古之時簡太學之不率教者移之郊¶
　遂今之時舉四民之頑鈍無恥者移之太學臣未見¶
　朝廷之能重太學也¶
　　　經筵¶
陳七臣狀　元史庫庫侍經筵日勸帝務學凡四書五¶
　經所載治道必紬繹而言若栁宗元梓人傳張商英¶
　七臣論尤喜誦說嘗于經筵力陳商英所言七臣之¶
　狀左右錯愕有嫉之之色¶
<pb:KR3j0187_WYG_006-20a>¶
經筵活我　宋濂集危素檢討經筵一月進講者三嘗¶
　繹民惟邦夲之言以進順帝大恱詔賜經筵官酒公¶
　不飲詔復賜馬湩一革嚢已而詔下中書發錢粟千¶
　萬賑河南永平民咸曰活我者經筵官也¶
隨事規諫　玉堂綱鑑庫庫知經筵隨事規諫嘗曰天¶
　下事宰相當言宰相不得言則&KR0279;諫言之臺諫不敢¶
　言則經筵言之¶
不必忌諱　歴代小史孝宗經筵日劉學士機進講責¶
<pb:KR3j0187_WYG_006-20b>¶
　難于君二句上注聽久之問何以不講末句答以不¶
　敢上曰何害善者可感善心惡者可懲逸志自今不¶
　必忌諱¶
分撰講義　泳化編仁宗命翰林分撰講義與閣臣閱¶
　改然後呈講乃以觧縉属書胡廣属詩金㓜孜属春¶
　秋楊士竒属易其義有疑必召四人辨析¶
念苦辛　泳化編孝宗雅重講幄諸臣文華殿講書畢¶
　賜織金緋衣金帶等頋勞之曰先生辛苦程敏政詩¶
<pb:KR3j0187_WYG_006-21a>¶
　經生職分尋常事消得君王念苦辛¶
重講官　典故紀聞正統元年始開經筵毎講畢上必¶
　曰先生喫酒飰閣老與講官承旨而退成化時劉主¶
　静入閣托中貴言今後酒飰只以成例賜無煩玉音¶
　自是儼然而進黙然而退先生之稱亦不獲聞左右¶
　亦不知講官之重矣¶
揺扇鋪氊　萬歴注畧上每御講筵盛暑時先就居正¶
　立處令内史搖扇殿角試其涼暄隆冬進講以氊一¶
<pb:KR3j0187_WYG_006-21b>¶
　片鋪丹地恐居正立處寒也¶
正勃字　眀通紀神宗在講筵讀論語至色勃如也讀¶
　勃作背居正従旁厲聲曰當作勃字上悚然而驚同¶
　列皆失色說者謂居正有參乗之萌而不自覺也¶
講言可畏　眀鄒元標集朱賡充日講經筵官一日聞¶
　宫中娛情花石因講宋史花石綱極言羣小騷奪之¶
　害上退戒左右曰講官言可畏¶
感出獄　眀史藁文震孟在講筵最嚴正常講君使臣¶
<pb:KR3j0187_WYG_006-22a>¶
　以禮章反覆規諷帝即出尚書喬允升侍郎胡世賞¶
　于獄¶
錦衣侍　眀紀事夲末上以王振姪山為錦衣衛同知¶
　尋命侍經筵¶
黄綾冩夲　貢師㤗詩黄綾冩夲奏經筵正是虞書第¶
　二篇聖主従容聽講罷許教留在御床邉¶
經帷講殿　楊慎經筵紀事詩經帷當日表講殿直天¶
　中瑩徳同金礪温規借玉攻¶
<pb:KR3j0187_WYG_006-22b>¶
　　　賦役¶
减絲賦　元史世祖時勅减今嵗絲賦之半¶
科差　元史類編科差之名有二曰絲料曰包銀各騐¶
　其户之上下而科焉後又有俸鈔之科亦以户之髙¶
　下為等于是以合科之數作大門攤分為三限輸納¶
以唐為法　元史時取民大率以唐為法其取于内郡¶
　者曰丁稅曰地稅此倣唐之租庸調也取于江南者¶
　曰秋稅夏稅此倣唐之兩稅也¶
<pb:KR3j0187_WYG_006-23a>¶
儲大倉　元通鑑張宏範守大名以大水請免民租曰¶
　朝廷儲小倉不若儲大倉帝曰何說對曰水潦不収¶
　而責民輸賦民死亡且盡眀年租將安出曷若活其¶
　民則嵗有恒収非陛下大倉庫乎¶
助役粮　元史㤗定時立助役法命江南民户有田一¶
　頃以上者于所輸稅外每頃量出助役之田具出扵¶
　冊嵗収其入以助充役之費民賴以不困¶
蠲佃民　元史成宗時江浙行省言今年蠲田租十分¶
<pb:KR3j0187_WYG_006-23b>¶
　之三然江南與江北異貧者佃富人之田嵗輸其租¶
　今所蠲特及田主是㤙不逮于貧民也宜令佃民當¶
　輸者亦如所蠲之數從之¶
不登羨課　眀薛應旂元通鑑成宗語省臣曰比有以¶
　嵗課増羨希求爵賞者此非掊刻于民何従而出自¶
　今除原額外勿以増羨作正數¶
市舶　續通考世祖定市舶抽分例舶貨精者取十之¶
　一粗者十之五¶
<pb:KR3j0187_WYG_006-24a>¶
門攤　元史御史臺言江南宋時行兩稅法自阿爾哈¶
　雅改為門攤増課五萬今宣慰請復科夏稅與門攤¶
　並徴以圗陞進湖湘重罹其害帝命輒罷之¶
至元新格　元史時以至元新格定科差法諸差皆司¶
　縣正官監視人吏置局均科夫役皆先富强後貧弱¶
　貧富均者先多丁後少丁¶
免門徭　元史成宗時詔免醫工門徭¶
廟户給復　元通鑑至元間王磐定孔子廟給民百户¶
<pb:KR3j0187_WYG_006-24b>¶
　以供洒掃復其家¶
科船　元史順帝時立船户提舉司定船户科差納鈔¶
夏稅秋粮　經濟録邱濬曰我朝稽古定制以天下之¶
　墾田定天下之賦稅徴之以夏者謂之稅徴之以秋¶
　者謂之粮嵗有定額家有常數其額則具于黄冊搃¶
　于户部其徴輸期限則責之藩服州縣¶
減官田租　眀實録正統元年户部奏浙江直𨽻蘓松¶
　等處減除租粮命官為覈實其官田毎畆秋粮四斗¶
<pb:KR3j0187_WYG_006-25a>¶
　一升至二石以上者減作二斗七升二斗一升以上¶
　至四斗者減作一斗一升其二斗者減作一斗従之¶
魚鱗冊　典故紀事太祖以兩浙田多詭寄遣國子生¶
　徃各處量之圗其田之方員次其字號書其主名及¶
　丈尺四至類編為冊號為魚鱗圗冊¶
斛靣尖頭　眀吳道賢集楊繼宗知嘉興時粮長人役¶
　有多収斛靣尖頭事發公嘆曰是弊自上始于是先¶
　革管粮官之遺賂後治其罪故彼時徴収石米但増¶
<pb:KR3j0187_WYG_006-25b>¶
　三升而已¶
不蠲舊逋　焦竑集申公時行為相一切以寛大行之¶
　蠲新稅不蠲舊逋俾民沾實恵而姦民不得濫免¶
減租詩　眀宣帝減租詩官租頗繁重在昔葢有因而¶
　此服田者夲皆貧下民下詔減十三四方行之均實¶
　録宣徳七年勅行在部院近年百姓稅粮逺運艱難¶
　官田尤甚其悉為減免¶
除香米　續通考太祖謂中書省臣曰金華嵗貢香米¶
<pb:KR3j0187_WYG_006-26a>¶
　三十石其禁除之¶
黄冊　眀史藁范敏授試户部尚書髙帝以徭役不均¶
　命編造黄冊敏議百一十户為里丁多者十人為里¶
　長鳩一里之事以供嵗役十年一周餘百户為十甲¶
　後遂仍其制¶
鱗圩櫛號　王世貞集時方均田平湖之田多不實劉¶
　士瑗為令召集三老正平帥區役之能者為分界植¶
　標竅石弓步鱗圩櫛號聽民自實上之三老候躳自¶
<pb:KR3j0187_WYG_006-26b>¶
　稽之乃得實田之數¶
編審均徭　續通考宏治元年令各處編審均徭查照¶
　嵗額差使有力者止編夲等差不許加増人户并逃¶
　亡者聽其空閒¶
丈量　近峯聞畧蘇守楊貢以民間多隠田乃為丈量¶
　之法有投詩者曰量盡山田與水田只留滄海與青¶
　天如今那有閒洲渚寄與沙鷗莫浪眠守為罷法¶
賠糧　眀楊一清疏存伍止軍身有差撡隨伍軍餘例¶
<pb:KR3j0187_WYG_006-27a>¶
　撥屯種然附郭屯地每歸於該管官司勢要之家屯¶
　田軍餘有終嵗賠粮而不知屯地之所在者¶
増賦　眀史藁楊嗣昌當國主加賦予餉然餉徒虚縻¶
　兵益無實自神宗末増賦五百二十萬崇禎初再増¶
　百四十萬総名遼餉至是復増勦餉練餉先後共増¶
　一千六百七十萬民不聊生益起為盜迨帝末年始¶
　詔罷練餉而賊兵已逼城下矣¶
十倍淮隂　眀歸有光集國初田賦往往因其舊貫蘇¶
<pb:KR3j0187_WYG_006-27b>¶
　州田不及淮安半而吳賦十倍淮隂松江二縣粮與¶
　畿内八府百七十縣埒其不均如此¶
因賦定役　續通考明初因賦定役每十年大造黄冊¶
　分上中下三等差役照冊僉定之凡各處賦役必騐¶
　丁粮多寡産業厚薄以均其力¶
條八式　眀史藁莊烈帝時畢自嚴為户尚時軍餉匱¶
　乏詔令輯賦役全書自嚴言自行一條鞭法距今已¶
　四十五年有一事而此多彼少者其弊為混派有司¶
<pb:KR3j0187_WYG_006-28a>¶
　聽奸吏暗灑𤓰分其弊為化派當大為申飭因條八¶
　式以獻¶
市布漆　眀紀事夲末工部奏修軍器請徴布漆于民¶
　宣宗命給鈔市之¶
船稅　湧幢小品國初止収商稅未有船鈔宣徳間始¶
　設鈔闗凡七所河西務臨清九江滸墅淮安揚州杭¶
　州萬歴注畧時始徴湖口船稅後又徴長江船稅¶
礦稅　眀紀編年禮部侍郎馮琦上言礦使出而天下¶
<pb:KR3j0187_WYG_006-28b>¶
　之苦甚于兵稅使出而天下之苦甚于礦¶
店租　明紀事夲末萬歴中給督徴天津等處店租内¶
　官闗防又山東及荆州俱徴店稅¶
罷織造　眀通紀莊烈帝即位罷蘇杭織造諭曰封疆¶
　多事徴輸重繁朕不忍以衣被組綉之工重困此一¶
　方民吳偉業聞撤織造志喜詩恩詔只今憐赤子貢¶
　船従此罷黄河¶
素衣詩　倪瓉素衣詩序素衣内自省也督輸店租羈¶
<pb:KR3j0187_WYG_006-29a>¶
　縶幽憤思棄田廬歛裳宵遁焉¶
裁驛站　眀紀編年給事劉懋清請裁驛站即給郵乗¶
　傳者有額無濫用縣官錢嵗省費無算而河北㳺民¶
　向藉食驛糈用是益無賴潰兵煽之而全陕無寕土¶
　矣¶
議役法　眀紀事夲末命中書議役法每田一頃出丁¶
　夫一人不及頃者以别田足之名曰均工夫于農隙¶
　用之¶
<pb:KR3j0187_WYG_006-29b>¶
　¶
　¶
　¶
　¶
　¶
　¶
　¶
　元眀事類鈔卷六¶
