# -*- mode: mandoku-view; -*-
#+TITLE: 元明事類鈔
#+DATE: 2015-08-24 23:27:04.280822
#+PROPERTY: ID KR3j0187
#+PROPERTY: BASEEDITION WYG    
#+PROPERTY: JUAN 卷三十五
<pb:KR3j0187_WYG_035-1a>¶
欽定四庫全書¶
　元眀事類鈔卷三十五¶
　　　　　　　　　　　監察御史姚之駰撰¶
　　果木門¶
　　　梅¶
澆紅宴　元氏掖庭記宫中紅梅初發擕尊對酌名曰¶
　澆紅之宴¶
燕地新移　輟畊錄初燕地未有梅花吳閒閒從江南¶
<pb:KR3j0187_WYG_035-1b>¶
　移至䕶以穹廬句曲外史訪之若與西湖故人遇徘¶
　徊既乆不覺熟寢扵中比覺閒閒命作詩以贖過送¶
　集賢諸君子和之¶
梅華傳　王冕梅花傳先生姓梅名華字魁不知何許¶
　人或謂出炎帝翩翩濁世之髙士也觀其清標雅韻¶
　有古君子之風焉¶
鴛鴦梅　謝宗可鴛鴦梅詩枝頭交頸棲香煖花底同¶
　心結子肥金殿鎻烟妝粉額玉堂環水浴紅衣¶
<pb:KR3j0187_WYG_035-2a>¶
叠葉梅　吳澄叠葉梅詩羅浮梦斷杳無踪冰雪仙姿¶
　兩兩逢縞&KR0209;怯單寒後襲粉妝嫌薄晚來濃迎風一¶
　笑知顔厚臨水相㸔見影重道眼只將平等視玉環¶
　飛燕總天容¶
玉蝶梅　王逢詩藻池岸匝水仙開滿面飄香玉蝶梅¶
繡苔　元僧眀本苔梅詩古貎蒼然鶴膝枝唾花生暈¶
　護香肌李流芳詩村園數樹已生苔自注西山梅花¶
　幹上皆生緑苔繡澁可愛此中無此種¶
<pb:KR3j0187_WYG_035-2b>¶
只留清氣　復齋日記王元章善畫梅多自書所題扵¶
　上嘗題云我家洗研池頭樹箇箇花開淡墨痕不要¶
　人誇好顔色只留清氣滿乾坤¶
梅杖　劉因梅杖詩天教一握蔵春密風送餘香就手¶
　吹詳見杖¶
脆梅　元劉詵詩紈扇晴嬉堕脆梅¶
蜜梅　顧瑛謝人恵蜜梅詩江南烟雨未全黄誰使青¶
　酸堕蜜房¶
<pb:KR3j0187_WYG_035-3a>¶
鄧尉香雪　袁宏道集鄧尉與元墓諸山相屬山中梅¶
　最盛開時香雪三十里¶
河渚梅　西湖志永興寺有録蕚二樹古榦扶踈為河¶
　渚西溪之冠¶
盆梅　夏言詩卄載長安不見梅一枝春向小盆開¶
梅認新年　王穉登詩此地人家無玉厯梅花開日是¶
　新年眀汪衢謝人送厯詩梅花枝上厯自識山中春¶
詩與梅約　沈周雪湖賞梅詩新詩似與梅相約詩到¶
<pb:KR3j0187_WYG_035-3b>¶
　成時梅恰香¶
精神氣節　西湖志餘馬浩瀾評梅詩和靖暗香踈影¶
　一聨寫梅之風韻耳後髙季廸雪滿山中髙士卧月¶
　眀林下美人來狀梅之精神楊㢘夫萬花敢向雪中¶
　出一樹獨先天下春道梅之氣節¶
榔梅結實　獻徴録永樂三年榔梅結實住持李幽岩¶
　遣道士上貢次年復實亦如之賜齎甚厚花史太和¶
　山有榔梅相傳真武折梅寄榔樹上云吾道若成開¶
<pb:KR3j0187_WYG_035-4a>¶
　花結果竟如其言¶
梅籃　瑯琊漫抄永嘉婦人以青梅雕剜脱核鏤以花¶
　鳥手擘之玲瓏如小盒闔之復為梅謂之梅籃¶
補梅搆亭　西湖志至元中儒學提舉余謙于孤山補¶
　植梅數百本搆梅亭扵其上¶
當首植　學圃餘䟽紅梅最先發元日有開者此花故¶
　當首植¶
　　　蠟梅¶
<pb:KR3j0187_WYG_035-4b>¶
檀心淺露　元馮子振蠟梅詩洗却鉛膏飾道裝檀心¶
　淺露紫香囊¶
冷金　耶律楚材謝人恵蠟梅詩雪裡冰枝破冷金¶
檀香梅　羣芳譜蠟梅有開最先色深黄如紫檀者花¶
　密香濃名檀香梅此品最佳¶
水仙作婢　瓶史蠟梅以水仙為婢¶
磬口　學圃餘䟽蠟梅一種花雖盛開常半含名磬口¶
　梅出河南次曰荷花出松江又次曰九英¶
<pb:KR3j0187_WYG_035-5a>¶
狗蠅　本朝揆叙襍識蠟梅以經接者為佳子出者花¶
　小而香淺名九英俗譌為狗蠅已見范石湖梅譜然¶
　未言其子出也¶
　　　杏¶
巴旦杏　羣芳譜巴旦杏一名八擔杏出回回地¶
植千餘株　春眀夢餘録元董宇定杏花園在上東門¶
　外植杏千餘株至順辛未諸名士宴集于此皆有詩¶
　虞集為之記周伯琦揭傒斯歐陽元功和其詩¶
<pb:KR3j0187_WYG_035-5b>¶
退房時　元好問集㸔㸔海棠如有語杏花也到退房¶
　時自注予絶愛未開杏花故以為戯¶
千樹紅雲　元果囉羅東岳廟杏花詩上東門外杏花¶
　開千樹紅雲遶石臺最憶奎章虞閣老白頭騎馬㸔¶
　花來¶
二杏　范梈二杏詩北隣杏一株身作龍盤拏直上青¶
　天中虚空髙結花南隣杏更好枝&KR0428;相交加三月二¶
　月時匝地堆紅霞¶
<pb:KR3j0187_WYG_035-6a>¶
瓶杏着花　袁桷張節婦瓶中杏枝着花詩陶人妙合¶
　隂陽機凍壺頃刻廻芳菲盈盈緑房綴冰蕋玉蝶婀¶
　娜穿帷飛互見瓶¶
芙蓉杏　元方輿勝覽海雲寺有千葉杏二株名芙蓉¶
　杏錢唐張叔夏見之稱其竒麗江南所無為填三姝¶
　媚詞¶
杏精　宋濓集危素未仕時館貴溪張氏張思伐杏樹¶
　以闢家塾有鬼夜告公曰吾杏之精也主人將伐願¶
<pb:KR3j0187_WYG_035-6b>¶
　参政生之公即造張力解而止鬼致白金壺為謝¶
文杏館　屠隆小輞川記池西有榭臨澗澗前植杏樹¶
　數十株顔曰文杏館¶
杏花谷　王衡逰香山記卧佛寺面面皆杏花而一緋¶
　杏據西園上者大可迎抱且殊麗吾鄉朱氏園三十¶
　本較此直春薺耳豈知天壤間自有杏花谷哉¶
得杏三枝　夢珍廣記王鈺梦騎黒龍于土上横一金¶
　玉砌橋跨而折杏三枝解之者曰黒龍應壬辰科金¶
<pb:KR3j0187_WYG_035-7a>¶
　玉砌橋乃汝姓名得杏三枝乃探花也後永樂七年¶
　果中第三¶
杏柯水　宋濓逰荆塗二山記廟前杏樹一章大可蔽¶
　牛中置小甕杏柯之水時津津滴其内¶
杏塢　袁凱杏塢詩窈窕石徑深参差繁英滿發采已¶
　云竒生香殊未斷¶
破核作藥　吳寛杏詩莫言結寔供人啖破核還㸔作¶
　藥材¶
<pb:KR3j0187_WYG_035-7b>¶
　　　桃¶
愛嬌宴　元氏掖庭記宫中碧桃盛開舉杯相賞名愛¶
　嬌之宴¶
桃羞　馬臻詩地痩仍慳雨桃羞未着花¶
白淡紅蔫　元張宏範碧桃花詩應是元都觀裡仙為¶
　嫌白澹厭紅蔫¶
㗖一桃　邱長春本行碑真人赴京師上遣中使賜上¶
　林桃師不食菜果者十餘年矣至是取其一啖之重¶
<pb:KR3j0187_WYG_035-8a>¶
　上賜也¶
日月桃　羣芳譜桃種類頗多有日月桃一枝二花或¶
　紅或白二色桃粉紅千瓣鴛鴦桃千葉深紅夀星桃¶
　樹矮而花可玩¶
人面桃　聞雁齋筆談人面桃瑩白如雪光浮白外素¶
　者固艷不艷于此¶
手植緋桃　眀張九一集陽和制府廨中緋桃甚盛乃¶
　毅皇帝手植為賦詩曰制府東開一畆宫曽傳翠輦¶
<pb:KR3j0187_WYG_035-8b>¶
　御微風緋桃手自先皇植花譜名將上苑同¶
煖暈　王衡集夫桃也逺而睇之光浮浮然近而即之¶
　若有煖暈焉擬之于春殆巽女乎¶
十月花　劉基詩今年南國天氣煖十月赤城桃有花¶
映月如霞　王叔承集夜次毘陵桃花園桃花數十畆¶
　映月如朝霞忽忽身在華陽梦中也¶
桃花塢　袁袠集唐子畏築室桃花塢中讀書灌園¶
天賜桃　嘉靖注畧上夜坐庭中御幄後忽獲一桃左¶
<pb:KR3j0187_WYG_035-9a>¶
　右或見桃空中墜上喜曰天賜也修醮五日復有一¶
　桃降¶
澹圃皆偹　王世懋果䟽桃有金桃銀桃水蜜桃灰桃¶
　匾桃澹圃中皆偹¶
重四五斤　眀史藁天方國極逺西𤓰甘𤓰有一人不¶
　能舉者桃有重四五斤者¶
霜下桃　客燕襍記京師中佳果有紅桃白銀桃酒紅¶
　桃霜下桃肅寜八月桃¶
<pb:KR3j0187_WYG_035-9b>¶
水蜜桃　羣芳譜水蜜桃獨上海有之而顧尚寳西園¶
　者尤佳¶
蟠桃核　宋濂蟠桃核賦序上召詞臣出示巨桃半核¶
　葢元庫内所蔵物也其長五寸廣四寸七分前刻西¶
　王母賜漢武桃及宣和殿十字中繪龜鶴雲氣後鐫¶
　庚子年甲申月丁酉日記皆以金飾之¶
　　　李¶
李生𤓰　元史至元中彰徳路李樹結實如小王𤓰民¶
<pb:KR3j0187_WYG_035-10a>¶
　謡云李生王𤓰民皆無家¶
玉氣數尺　元劉詵望城隅李花詩遥花洗宿潤姝静¶
　耿獨立日光照素服玉氣起數尺¶
如女道士　灌園史桃花如麗姝歌舞塲中定不可少¶
　李花如女道士烟霞泉石間獨可無一乎¶
花光月色　楊基李花詩憶與盧仝共㸔來花光月色¶
　兩徘徊¶
麝香李　客燕襍記京師佳果有麝香李盤山李¶
<pb:KR3j0187_WYG_035-10b>¶
夢私食李　蘇談楊翥嘗夜夢誤入林園私食人二李¶
　既寤深自咎悔三日不飡¶
寔如𤓰　安慶府志正徳己夘三月李結寔如𤓰其味¶
　甜其長寸四月遂大水¶
楓生李　異林宏治甲寅有楓樹生李寔又嵗丙辰李¶
　樹生豆莢苕苕滿枝¶
　　　梨¶
雨催妝　王惲詩風前數㸃催妝雨辦與梨花作好春¶
<pb:KR3j0187_WYG_035-11a>¶
紅梨花　程鉅夫和冬日紅梨花詩至人宴坐處元氣¶
　含冲融無情及枯株嫣然為修容坐令玉華君來從¶
　蕋珠宫¶
秋花　虞集秋日梨花詩朝食葉底梨暮㸔枝上花¶
梨無主　元史許衡暑中過河陽渴甚道有梨衆爭取¶
　啖衡獨危坐樹下人曰世亂此無主曰梨無主吾心¶
　獨無主乎¶
候日影　虞集詩食餘苜蓿承朝日坐候棠梨過夕暉¶
<pb:KR3j0187_WYG_035-11b>¶
　自注成均東有棠梨樹日影至則師生始散二十餘¶
　年矣納延詩十騎聨鑣入郭遲從教斜日過棠梨¶
管梨花　眀詩話南京太常尤簡寂為是官者坐嘯而¶
　已一日宣州公文訴所供太廟梨事因成一詩末云¶
　又嫌多事管梨花詳見太常寺¶
如濤如雪　滇雲紀勝梨花滇中處處有之望之如濤¶
　如雪僕自曲靖還省時有乍疑洱海濤初起忽憶蒼¶
　山雪未消之句¶
<pb:KR3j0187_WYG_035-12a>¶
香髄　楊基梨花詩柔膚凝脂暖欲滴香髄入面春無¶
　痕¶
杵梨合飲　卓異記上召浦江鄭氏家長至適河南進¶
　香梨賜以二枚雙手擎梨扵首趍出上命一校尾而¶
　瞰之至家召其族置二缸水于庭杵梨扵缸中合族¶
　飲之即北面叩首謝校還報上喜¶
賜梨漿　玉堂叢話王禕奉詔修元史一日在史局渴¶
　甚謂宋學士濂曰得昨上所賜梨漿吾渴濟矣中官¶
<pb:KR3j0187_WYG_035-12b>¶
　竊聞之言于上即命齎賜之¶
小紅梨　眀沈思孝集清寜兩宫灾臣督諸軍入救上¶
　遣小黄門賜以肴四合酥與果稱中有鳯仙橘小紅¶
　梨佳甚賦詩紀之¶
糗梨　帝京景物畧仰山蓮花峰下嵗梨花時山則銀¶
　色實時所苦險僻市不得致僧熟梨餐之乾梨糗之¶
　餘以供䑕雀或落而為泥以糞樹樹益勤花實¶
秋白　學圃餘䟽北之秋白梨南之宣州梨皆吾地所¶
<pb:KR3j0187_WYG_035-13a>¶
　不及¶
　　　棗¶
神人與棗　雲林集袁員外年八十有二顔貎筋力如¶
　四五十許人自言弱冠時過九華山道逢神人與棗¶
　食之後數見夢寐間¶
打棗譜　栁貫打棗譜八月剥棗棗實未熟打不落也¶
　世云噉棗多令人齒黄養生論齒居晉而黄食棗多¶
　故也¶
<pb:KR3j0187_WYG_035-13b>¶
纓絡棗　客燕襍記京師佳果有纓絡棗賽梨棗合兒棗¶
減賦棗　泳化編惜薪司奏准賦北京山東棗八十萬¶
　斤以供香炭時楊士竒入見仁宗曰新華葢來必自¶
　有說士竒果奏賦棗之病民上喜即命减其半¶
棗梨薑芥　眀紀事本末宸濠遺張嵿以棗梨薑芥嵿¶
　曰欲我早離江西界耶詳見薑¶
讓餘棗　眀紀編年建文元年博士黄彦清閒歩扵市¶
　見两兒食棗退讓有禮食畢餘一棗幼者遜其長者¶
<pb:KR3j0187_WYG_035-14a>¶
　長者不受推讓良乆遇匄者與之嘆曰何風之厚也¶
　眀日入朝奏之¶
棗贖　眀許宗魯集户部尚書劉璣初為曲沃縣縣産¶
　棗公視事多以棗贖罪遂儲棗數萬斤後大祲賑粟¶
　不繼即繼以棗民頼不飢¶
紫繭　徐渭詩雙棗沉茶紫繭肥¶
甘脆　吳寛棗詩此種味甘脆南方之所無日炙色漸¶
　赤兒童已窺覦¶
<pb:KR3j0187_WYG_035-14b>¶
　　　栗¶
鷹𤓰　客燕襍記京師佳果栗三霜前栗盤古栗鷹爪¶
　栗¶
餳拌　析津日記燕京市肆以餳拌栗襍石子爆之栗¶
　比南中差小而味頗甘以御栗名¶
代軟栗　湧幢小品郭南令常熟時推能吏虞山出軟¶
　栗甚肥美南食而甘之乃令悉伐其樹曰後必有以¶
　是進奉病吾民者¶
<pb:KR3j0187_WYG_035-15a>¶
新栗　張雨新栗寄雲林詩朅來常熟嘗新栗黄玉穰¶
　分紫殻開果園坊中無買處頂山寺裡為求來¶
擘嫩　方回詩擘黄新栗嫩¶
風栗　元釋恵洪九日詩卯飯露葵欣旋摘夜忩風栗¶
　共嘗新¶
　　　荔枝¶
火齊紅　虞集詩荔子枝頭火齊紅¶
墨君風　歐陽元墨荔支詩顔色似嫌妃子涴蕭然猶¶
<pb:KR3j0187_WYG_035-15b>¶
　有墨君風¶
土獠販　千頃齋集元李京雲南志云土獠以採荔支¶
　販賣為業則滇南亦有荔支也然早摘味酸殊不堪¶
　嚼¶
楓庭為最　王世懋集楓亭驛荔支甲天下無論丹寔¶
　纍纍而樹亦極婆娑可愛荔支以此為最長樂次之¶
四郡品目　眀徐&KR0958;荔支譜序爰倣蔡書别搆茲譜狀¶
　四郡名目之殊陳生植製用之法旁羅事寔襍采題¶
<pb:KR3j0187_WYG_035-16a>¶
　咏¶
洞中紅　三山志烏石山宿猿洞前舊有荔支樹極佳¶
　名曰洞中紅¶
延夀紅　瀟瀟齋筆談延夀紅乃宋狀元徐公鐸所手¶
　植者其樹迄今猶茂果實豐美非有力者不得嘗¶
移數本　文徴眀集常熟顧氏自閩移荔支數本經嵗¶
　遂活石田使折枝騐之葉芃芃然以示閩人良是因¶
　作新荔支篇命璧同賦¶
<pb:KR3j0187_WYG_035-16b>¶
鶴銜　浪齋便録秣陵孫稚眀家園亭養鶴數十忽一¶
　隻飛去七日不歸及歸口啣鮮荔支一穂共七枚廻¶
　翔而下識者曰此東粤荔支也¶
絳苞甘液　屠本畯荔支譜序翠幄舒張見絳苞之錯¶
　落瓊瓤剖迸訝甘液之旁唐¶
黄香　謝肇淛黄香荔支詩栖枝鶯友曽無辨對酒鵞¶
　兒别有香¶
作丞噉荔　宋珏詩俞公晚好事垂涎及荔支願貶楓¶
<pb:KR3j0187_WYG_035-17a>¶
　亭驛甘作驛丞卑妄意荔熟日端坐飽噉之事有謬¶
　不然傾耳聽我詞楓亭閩孔道迎送無停時及至荔¶
　支熟苦情公不知¶
送荔紅　曹學佺荔支嘆詩玉鏡臺前倚惆悵郎家不¶
　送荔支紅自注閩俗女子將嫁男家先一年送荔支¶
　紅¶
種核　沈周題顧氏種荔核成樹詩人傳顧家園近有¶
　閩荔栽始聞漫竦企果否兩莫栽閩吳地殊懸此物¶
<pb:KR3j0187_WYG_035-17b>¶
　胡來哉¶
雙髻　徐煓雙髻荔支詩連理枝頭並蒂殷攣胎合浦¶
　蚌珠迎¶
荔隂　眀周宣荔隂説長柯密葉日交之而翠隂成月¶
　交之而金影碎風雪交之不踈不凋荔之隂人有不¶
　盡知者¶
收荔蕋　眀黎遂球荔支賦新得一姬其名玉環體若荔¶
　膚紅裁荔衫息氣荔香嚙脣荔甘又善選擇手持荔¶
<pb:KR3j0187_WYG_035-18a>¶
　籃長歌娱毋祝荔宜男則有麻姑仙女臨海渡水投¶
　吾古方餐花不死衆卉可收獨難荔蕋蝶翅如飴蜂¶
　釀將醢繞樹䕶持設餳祭醴¶
作梳　錦湖野談四川某州荔攴一株寔甚美相傳為¶
　李唐時物太真所鍾愛嘉靖中一州守伐作梳櫳數¶
　百副至今蜀人以為話柄¶
　　　龍眼¶
水晶丸　梧潯襍佩龍眼結寔甚繁剖之色瑩白政如¶
<pb:KR3j0187_WYG_035-18b>¶
　水晶丸核映扵外但微覺草氣故風韻逺遜荔支¶
唱龍眼　閩小記龍眼枝脆熟時賃慣手登採恐其恣¶
　啖與約曰歌勿輟輟則弗給直坐緑隂中喁喁不已¶
　頗足娱耳主人謂之唱龍眼¶
旁挺寥寥　宋珏荔支譜側生歌咏累牘不盡獨旁挺¶
　寥寥何也觀其赤若金丸肉似玻瓈核如黒漆補精¶
　益髄蠲渴扶飢功效不可枚舉至扵寄逺廣販利又¶
　倍扵荔支也¶
<pb:KR3j0187_WYG_035-19a>¶
荔稱伯仲　王象晉龍眼詩應與荔丹稱伯仲况兼益¶
　我筞勲殊¶
　　　石榴¶
一桚紅　楊維楨石榴花詩密幄千重碧踈巾一桚紅¶
染茜　元劉彦冲石榴詩一夜霜飛染茜紅¶
並蒂　花鏡石榴有並蒂花者又有紅花白縁白花紅¶
　縁者¶
重臺　羣芳譜燕中石榴有黄白粉紅大紅者俱千瓣¶
<pb:KR3j0187_WYG_035-19b>¶
　其單瓣者中心花瓣如起樓臺謂之重臺石榴花大¶
　而色深¶
借榴　李東陽借榴一首寄方石君家海榴四五株意¶
　欲借之如借書自言花借不在好僅取數尺青扶踈¶
淡裙　髙啓榴花詩夜來端午宴淡却美人帬¶
花市千盆　吳寛榴詩都下朝千盆花市此為盛我獨¶
　解其縳髙枝遂厥性¶
丹榴忽僵　曹學佺丹榴行可憐沒後見精忠青史相¶
<pb:KR3j0187_WYG_035-20a>¶
　傳貫白虹欲知血涙何時滅秋老榴花開尚紅自注¶
　貴溪被難時樓前榴樹忽僵後數日仍活¶
珠榴　解縉集大學士徐均舊為宜春主簿奉府符繫¶
　縣豪于獄豪使人舁大𤓰安石榴十數枚致饋其中¶
　皆黄金大珠也均不一視即麾出械繫送之府¶
飽珠璣　沈周詩纍纍枝上寔滿腹飽珠璣¶
南榴齲齒　吳偉業石榴詩江南逢巧笑齲齒向人開¶
　自注江南石榴多裂北方獨否¶
<pb:KR3j0187_WYG_035-20b>¶
　　　櫻桃¶
紅香　元程從龍櫻桃賦摭火齊扵銀盤啖紅香之瓊¶
　液玩其精華服其風味爽可以愈沉疴腴可以美意¶
　氣¶
紅粉風流　花史張茂卿頗事聲妓一日櫻桃花開攜¶
　酒其下曰紅粉風流無踰此君悉屏妓妾¶
逞素垂珠　吳國倫櫻桃花詩逞素愁金谷垂珠遲玉¶
　盤¶
<pb:KR3j0187_WYG_035-21a>¶
光萬㸃　王叔承逰櫻桃園詩珠林光萬㸃紅亂野園¶
　芳¶
雙林寺　帝京景物畧雙林寺後一土山山前一塔傍¶
　多朱櫻¶
解饞飽目　弇山園記小罨畫溪之西種含桃嵗得一¶
　解饞花亦飽目因名含桃塢¶
紺跗丹顆　眀薛章憲風雨憶含桃詩縱有紺跗垂弱¶
　蒂分無丹顆綴柔柯¶
<pb:KR3j0187_WYG_035-21b>¶
半吐成丹　王士騏櫻桃詩素面相㸔渾似醉朱唇半¶
　吐欲成丹¶
　　　葡萄¶
還葡萄園　玉堂綱鑑成宗時罷太原平陽路釀進葡¶
　萄酒其萄園民恃為己業者還之¶
西果　郝經詩葡萄本西果南國誰與種忽憶河隴秋¶
　滿地無隙空支離半空架串草十里洞一𣲖瑪瑙漿¶
　傾注百千甕¶
<pb:KR3j0187_WYG_035-22a>¶
絞漿成酒　元好問蒲桃酒賦序安邑多蒲桃而人不¶
　知有釀酒法摘其寔并米炊之殊無古意嘗見蒲桃¶
　在空盎上者枝蒂已乾而汁流盎中飲之良酒也有¶
　自西域來者云大食人絞蒲桃漿封而埋之未幾成¶
　酒愈久愈佳其説正與此合¶
甘露乳　吳澄蒲桃詩見此西凉甘露乳泠然齒頰出¶
　寒酥¶
抱珠眼　丁鶴年畫葡萄詩江海風雷動羣龍悉上天¶
<pb:KR3j0187_WYG_035-22b>¶
　秋來風露冷箇箇抱珠眠¶
石壓青霞　虞集葡萄詩秋深雨足馬乳重舉囊石壓¶
　青霞漿¶
畫葡萄　畫麈元僧日觀善畫葡萄盖前此未有為之¶
　者¶
大如棗　羣芳譜雲南出葡萄大如棗味尤長如唐史¶
　所稱波斯國蒲桃大如雞卵者¶
瑣瑣　筆麈陜西近西域䖏有一種小葡萄號瑣瑣葡¶
<pb:KR3j0187_WYG_035-23a>¶
　萄味極甘中土甚珍之¶
　　　橘¶
入橘皮　元史張庭瑞屯青居其土多橘課閒卒日入¶
　橘皮若干升儲之人莫曉也時中州艱得蜀藥其價¶
　倍常賈人有䘮其資者給橘皮一石助之歸¶
黄金重　顧瑛詩橘摘並蒂黄金重¶
賜橘花　揭傒斯集南郊齋宿夢先帝召見便殿手賜¶
　橘花一枝感而作詩倪瓚詩山園細路橘花香¶
<pb:KR3j0187_WYG_035-23b>¶
取二　名臣録孫鼎督學南畿一日庭橘方熟命摘嘗¶
　因分畀諸生一生獨取其二公問之以奉親對公大¶
　賞倍遺之¶
袖中兩橘　獻徴録尹蓬頭嘗晝睡寤而語人曰吾適¶
　逰洞庭山也出袖中雙橘示人詳見仙¶
橘熟約逰　陶望齡集予告歸道金閶袁中郎為吳令¶
　時方食橘曰予竢此熟當來逰洞庭眀年秋中郎書¶
　至申前約而小園橙橘亦黄緑矣遂行¶
<pb:KR3j0187_WYG_035-24a>¶
橘租　髙啓洞庭山詩居人彷彿武陵客户種橘柚收¶
　為租¶
漳橘　王世懋集閩漳之朱橘紅而大味極甘¶
病橘　眀沈宗之詩病橘含辛寔凄然墮曉風本無雕¶
　飾分敢恨托根窮¶
橘花茶　王世懋集橘花以之蒸茶向為龍虎山進御¶
　絶品¶
洞庭香　山家清供水心先生席上一僧送饐如錢大¶
<pb:KR3j0187_WYG_035-24b>¶
　各合橘葉清香藹然先生詩曰不待滿林霜後熟¶
　蒸來便作洞庭香因問寺僧方云采蓮與橘葉搗汁¶
　加蜜和米粉作饐各合以葉蒸之¶
樹寒　吳偉業詩莫設西山戍蕭條是橘官果從今嵗¶
　少樹為去年寒自注昨冬大寒橘半枯死¶
鳳仙橘　沈思孝集上賜肴果有鳳仙橘佳甚詳見梨¶
　　　橙¶
擘杯　張宏範詩笑倩釵金挑燭影醉嫌杯玉擘橙香¶
<pb:KR3j0187_WYG_035-25a>¶
涴橙　陶望齡集洞庭天王寺在橙圃中數百畆間殆¶
　無襍樹君奭曰人之咏是者金子火珠丹房翠苞若¶
　是皆涴之耳宜更求雅稱者而亦竟不能得¶
感橙樹　方孝孺詩序秋林道旁有橙樹處荆棘中㑹¶
　増置驛舎斧斤幾及遇識者獲免築室既成結寔纍¶
　然感而為之詩¶
十月進　眀王弼舶上謡千艘飛過石頭城獵獵黄旗¶
　發皷聲中使便前傳令急江南十月進香橙¶
<pb:KR3j0187_WYG_035-25b>¶
摘早霜　李夢陽詩玉圃新橙摘早霜¶
　　　柑¶
善蔵柑　劉基集杭有賣果者善蔵柑渉寒暑不潰出¶
　之熀然玉質而金色剖其中乾若敗絮予曰甚哉為¶
　欺也賣者曰世之為欺者不少何往不金玉其外而¶
　敗絮其中哉¶
獅頭柑　雲南志北勝州有獅頭柑¶
乳柑　羣芳譜乳柑出温州泥山為最其味似乳酪故¶
<pb:KR3j0187_WYG_035-26a>¶
　名王世貞謝人餉乳柑詩噉時霞漏液剥處霧生香¶
柑飣　眀陸容詩滿衣柑霧香生飣百甕黎雲暖破春¶
蘸酒書　眀儲瓘道士山房詩醉來也有回仙興自擘¶
　黄柑蘸酒書¶
佛手柑　王世貞佛手柑詩自有色香通妙諦欲將清¶
　苦味真詮漢宫虚擢銅仙掌消渴文園病未痊¶
　　　柿¶
風落早　元成廷珪詩柿因風落早¶
<pb:KR3j0187_WYG_035-26b>¶
凌霜侯　眀張定在田録髙皇微時過柴村已二日不¶
　食至一所乃人家敗園兵火之後惟一樹霜柿正熟¶
　上取食之十枚便飽後㧞采石取太平過此因下馬¶
　以赤袍加之曰封爾為凌霜侯¶
賜紅柿　眀李恕水南翰記相國嚴嵩患痔上賜紅柿¶
　以療之謝啓有云草木何知頼乾坤之長養桑榆有¶
　幸承天日之光輝¶
寜碎玉階　龍興慈記刑部尚書開濟聰敏眀辨一日¶
<pb:KR3j0187_WYG_035-27a>¶
　聖祖見柿樹倡句曰柿子熟綿綿不落待何年諷退也¶
　濟續曰因沾雨露重寜碎玉階前¶
噉四十枚　談薈王太宰國光嘗大醉面熱不能升公¶
　座噉巨柿四十枚頃刻都盡¶
採柿為糧　眀史藳孫傅庭與闖戰于郟縣時天大雨¶
　粮不至士採青柿為粮凍且餒故大敗豫人所謂柿¶
　園之役也¶
佛手柿　閩小記閩南郊外道者岩有柿一株結寔如¶
<pb:KR3j0187_WYG_035-27b>¶
　佛手柑指屈伸層叠有長五六寸者皮穰色味則皆¶
　柿也¶
海門柿　學圃襍䟽有海門柿罐柿¶
　　　楊梅¶
金姥　西湖古跡杭州楊梅塢在南山近瑞石峰塢内¶
　有一老嫗金姓其家楊梅甚盛所謂金姥楊梅是也¶
蝟肌粟聚　張雨楊梅詞鶴頂珠圓蝟肌粟聚寳葉揉¶
　藍初洗¶
<pb:KR3j0187_WYG_035-28a>¶
當飡　王穉登詩雨多楊梅爛青筐滿山市兒童當夕¶
　飡嫣然口唇紫¶
甘露流齶　楊循吉食楊梅詩有紅有白紫者佳大如¶
　彈丸圓可握生芒刺口易破碎到牙甘露先流齶¶
霜乾　李東陽楊梅乾詩霜乾淺帶層冰結紅爛紛成¶
　萬粟堆¶
曽未沾唇　玉堂漫筆文徴眀食性多禁尤不喜楊家¶
　果為作解嘲詩有云十年枉却蘇州住坐令同儕笑¶
<pb:KR3j0187_WYG_035-28b>¶
　庸鄙㡬回欲作解嘲詩曾未沾唇心不死¶
黄帕朱幡　眀金忠士詩黄帕朱幡紫貝囊朱衣小隊¶
　儼成行奉何勅使留都去為摘楊梅四月嘗¶
不吐核　談薈王提學世芳噉肉可立盡十餘器每進¶
　楊梅櫻橘必十斤為度而不吐核¶
冩生　眀朱應登楊梅圖賦序沈石田為楊梅冩生緑¶
　葉敷暢朱實纍然即而締觀天趣溢發如江南盛夏¶
　見其熟時也因為之賦¶
<pb:KR3j0187_WYG_035-29a>¶
　　　枇杷¶
花如雪　顧瑛詩枇杷花開如雪白¶
誤書琵琶　眀靳史莫廷韓過袁履善適村人獻枇杷¶
　果誤書作琵琶字屠令君續至吟曰枇杷不是這琵¶
　琶袁曰只為當年識字差莫即云若使琵琶能結果¶
　滿城簫管盡開花令君賞譽再三遂為莫逆¶
留金丸　髙啓蘭若見枇杷詩居僧記取南風後留箇¶
　金丸待我嘗¶
<pb:KR3j0187_WYG_035-29b>¶
北客不知　于慎行賜鮮枇杷詩嘉名漢殿舊標竒北¶
　客由來自不知¶
　　　蘋果¶
枕畔微香　採蘭襍志燕地有蘋果味雖平淡置枕畔¶
　微有香氣即佛書所謂蘋婆華言相思也¶
吳地竒物　學圃餘䟽北土之蘋婆即花紅之變也吳¶
　地無此或載北土以來亦能花能果形味俱减然猶是¶
　竒物¶
<pb:KR3j0187_WYG_035-30a>¶
附氷　帝京景物畧都門内冰于窖凡蘋婆果入春而¶
　市者附蔵焉啓之如初摘離則化如泥¶
釋老知　曽棨蘋婆果詩異果曾因釋老知喜㸔嘉寔¶
　出京師¶
　　　橄欖¶
氣韻　郝經咏橄欖詩齒牙噴艱澁苦硬不可持氣韻¶
　乆始來靈根瀹天池¶
香勝雞舌　羣芳譜閩中尤重橄欖云咀之口香勝雞¶
<pb:KR3j0187_WYG_035-30b>¶
　舌香¶
薑汁塗樹　襍志橄欖採寔時剥其皮以薑汁塗之則¶
　盡落¶
　　　蔗¶
釀酒　酒小史假焉里丁釀蔗為酒¶
蔗冰　顧瑛詩蔗漿玉椀冰泠泠¶
稲田種　泉南襍志甘蔗榦小而長者居民磨以煮糖¶
　泛海售商其地為稲利薄蔗利厚往往有改稲田種¶
<pb:KR3j0187_WYG_035-31a>¶
　蔗者¶
　　　菱¶
紫角玉心　元氏掖庭記武宗泛月太液池酒半酣菱¶
　舟進鮮紫角玉心之竒山聳而至¶
破紫菱　薩都拉詩酒濁冰盤破紫菱¶
水面剪青　元氏掖庭記順帝避暑西湖作採菱小船¶
　命宫人乗之為水戱命香兒製採菱曲為水面剪青¶
　之調使篙人歌之¶
<pb:KR3j0187_WYG_035-31b>¶
代粮　李時珍本草野人收菱曝乾刴米為飯為粥為¶
　糕為果皆可代粮其根亦可曝收和米作飯以救荒¶
　歉¶
掠食　白岳行記由謝邨取餘杭道曲溪被水皆菱角¶
　舟行掬手可取奴子工掠食偶資咀嚼平生所耻此¶
　為愧心¶
菱角　楊慎菱芰辨菱今之菱角芰今之雞頭¶
菱科　眀王鴻漸題菱科圖風流而復越溪女但採菱¶
<pb:KR3j0187_WYG_035-32a>¶
　科救飢餒¶
得三菱　宋濂集瞿嗣興至孝母思食菱時菱始花孝¶
　子解衣入水厯覆其葉覔之雙脛皆腫赤俄得三菱¶
　　　芡¶
黄盤　馬祖常咏芡詩冶緑黄盤鋪¶
雞珠　王世貞詩採得雞珠和菱賣¶
　　　葧薺¶
生稲畦　王鴻漸題野葧薺圖詩野葧薺生稲畦苦薅¶
<pb:KR3j0187_WYG_035-32b>¶
　不盡心力疲造物有意防民飢¶
帶鄉土　吳寛題葧薺畫冊纍纍滿筐盛上帶葑門土¶
　咀嚼味還佳地栗何足數¶
　　　銀杏¶
破塊得果　湧幢小品浦城縣邨中白果一樹世傳以¶
　為仙人擲樹枝扵上其枝垂生每年果熟時不生于¶
　枝節惟于樹身腫成大塊破之可至滿石視凡果差¶
　小味則同¶
<pb:KR3j0187_WYG_035-33a>¶
有雌雄　學圃餘䟽銀杏樹有大合抱而不寔者人言¶
　樹有雌雄也秋冬葉純黄間楓林中相錯如繡¶
錯落朱提　吳寛謝人送銀杏詩錯落朱提數百枚洞¶
　庭秋色滿盤堆¶
　　　香櫞¶
盈室俱香　王世懋果䟽香櫞花香寔大置寔盤中盈¶
　室俱香¶
剖杯　山家清供謝益齋不嗜酒但喜㸔客之醉一日¶
<pb:KR3j0187_WYG_035-33b>¶
　方宴命剖香櫞作二杯刻以花温上所賜酒以勸客¶
　清芬靄靄覺金罍玉斚皆埃&KR0381;矣¶
經旬猶香　羣芳譜枸櫞香芬大勝置衣笥中經旬猶¶
　香¶
　　　木𤓰¶
鏤花　陵陽集詩注木𤓰園入折山數里供進後方敢¶
　賣土人取𤓰埋其半扵沙中以紙鏤花貼上以溪水¶
　洒之日晒乃紅¶
<pb:KR3j0187_WYG_035-34a>¶
黄帕封林　元牟巘詩木𤓰已過折山來黄帕封林未¶
　敢開想見白沙紅照裡繡文磊落見竒瑰¶
玉液金沙　邱濬謝送木𤓰詩味涵玉液酸仍澁囊蹙¶
　金沙寔不虚¶
　　　諸果¶
紅姑娘　元宫殿記棕毛殿前有野果名紅姑娘外垂¶
　絳囊中含赤子如珠酸甜可食¶
不睨庭果　元史許衡從學扵姚樞樞嘗被召入京以¶
<pb:KR3j0187_WYG_035-34b>¶
　其雪齋居衡衡拒不受庭有果熟爛堕地童子過之¶
　亦不睨視而去其家人化之如此¶
金豆　橘録金豆比金柑更小結寔繁多羣芳譜金豆¶
　形圓而氣味清香可蜜漬¶
龍荔　徐氏筆精交趾有龍荔寔如小荔支元陳剛中¶
　使安南詩云龍荔綴如珠紀其寔也¶
文官果　果䟽山東有文官果花亦可觀形味稍似馬¶
　金囊禮部精膳司亦有一株吳偉業詩近世誰來尚¶
<pb:KR3j0187_WYG_035-35a>¶
　何縁得此名¶
無花果　倦逰録木饅頭京師亦有之謂之無花果狀¶
　類小梨色微紅味頗甘酸嶺南尤多¶
北果　學圃餘䟽核桃北果而宜山種¶
花紅　花䟽花紅即古林檎¶
果園歛手　王鏊集羅一峰生時有竒祥五嵗隨母入¶
　果園長幼競取先生歛手賜而後受¶
　¶
<pb:KR3j0187_WYG_035-35b>¶
　¶
　¶
　¶
　¶
　¶
　¶
　¶
　元眀事類鈔卷三十五¶
