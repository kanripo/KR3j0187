# -*- mode: mandoku-view; -*-
#+TITLE: 元明事類鈔
#+DATE: 2015-08-24 23:27:03.574642
#+PROPERTY: ID KR3j0187
#+PROPERTY: BASEEDITION WYG    
#+PROPERTY: JUAN 卷三
<pb:KR3j0187_WYG_003-1a>¶
欽定四庫全書¶
　元明事類鈔卷三¶
　　　　　　　　　　　監察御史姚之駰撰¶
　　嵗時門¶
　　　春¶
賦清江引　明查應賔靳史貫酸齋于立春小集客以¶
　清江引請賦且限金木水火土五字冠于毎句之首¶
　句各用春字酸齋即題云金釵影揺春燕斜木秒生¶
<pb:KR3j0187_WYG_003-1b>¶
　春葉水塘春始波火候春初熱土牛兒載將春到也¶
迎春即至　明皇甫庸近峯聞畧正徳冬駕幸揚州河¶
　氷方合上問何時當觧江彬對曰立春然尚有旬餘¶
　日也上曰春迎之即至耳焉能候之命迎春于揚州¶
　之東郊明日百花盛開河氷流澌¶
春聫　本朝陳尚古雜記春聫之設自明孝陵昉也帝¶
　于除夕前忽傳㫖公卿士庶家門上須加春聫一副¶
　㣲行出觀以為笑樂偶見一家獨無詢知為奄豕苖¶
<pb:KR3j0187_WYG_003-2a>¶
　者帝大為書曰雙手劈開生死路一刀割斷是非根¶
　投筆徑去¶
春加王上　畜徳録景泰時立春日正值聖節衆議慶¶
　賀迎春之先後于肅愍至衆質之公曰迎春宜先衆¶
　曰何據曰不見春王正月春加王上乎衆是之¶
親觀迎春　吕柟集武皇駐蹕留都親觀迎春寇公涂¶
　水時為府丞啓具于郊外嬖倖欲劾公遲延或曰此¶
　人勁直不可動乃免¶
<pb:KR3j0187_WYG_003-2b>¶
賦春隂　明詩話王欽佩為秀才時夢中聞人誦詩云¶
　起來小步傍蘭堦花霧襲衣寒氣重宏治乙丑閣試¶
　春隂題以夢中句入之李長沙批其卷云二句如有¶
　神助遂登上選¶
咬春　金鏊退食記南花園在西苑門明時曰灰池植¶
　𤓰蔬于坑洞内烘養新菜以偹春盤薦生之用立春¶
　日進鮮蘿蔔名曰咬春¶
賜春餅　燕都遊覽志立春日于午門賜百官春餅¶
<pb:KR3j0187_WYG_003-3a>¶
結羊腸　揭徯斯詩正月十六日風光京師女兒結羊¶
　腸焚香再拜禮神畢剪紙九道尺許長撚成對綰雙¶
　雙結心有所祈口難説明趙雍詩結成羊腸腸反斷¶
　惆悵春閨坐長嘆¶
春花　湧幢小品正統中毎立春順天府别造春牛春¶
　花進御前及仁夀宫中宫凡三座毎座用金銀珠翠¶
　等物費錢九萬餘¶
耍燕九　帝京景物畧京師人于正月十九日集白雲¶
<pb:KR3j0187_WYG_003-3b>¶
　觀曰耍燕九弹射走馬焉呉寛燕九日詩京師勝日¶
　稱燕九少年盡向城西走白雲觀前作大㑹射箭擊¶
　毬人馬吼¶
春事　明程羽文清閒供春時晨起㸃梅花湯課奚奴¶
　洒掃䕶堦苔取薔薇露浣手讀書晌午採蕨作供汲¶
　泉試新茗午後乗欵段携柑酒往聴黄鸝日晡坐栁¶
　風前裂五色牋集錦囊句薄暮遶徑灌花¶
窮春盤　元耶律楚材驛中窮春盤詩勻和豌豆揉葱¶
<pb:KR3j0187_WYG_003-4a>¶
　白細剪萎蒿㸃韭黄¶
春不死　陳樵詩春在地中常不死月行天盡又飛來¶
春光一擔　馬臻西湖春日詩石函橋畔人烟晩挑得¶
　春光一擔歸¶
望春如赦　張欲詩寒谷望春如望赦雨雨風風惡相¶
　嚇¶
四時春　楊慎滇海曲天氣常如二三月花枝不斷四¶
　時春¶
<pb:KR3j0187_WYG_003-4b>¶
彩仗迎春　李東陽立春駕詣南郊詩暖香和露繞蓬¶
　萊彩仗迎春曉殿開北斗舊杓依嵗轉南郊佳氣隔¶
　城來¶
賦兩春　王世貞集迎春日對酒客有談一嵗兩春及¶
　中秋再閏者賦之秋當好處仍留閏臘未窮時再見¶
　春但使黄楊初厄過不妨青艸兩回新¶
花朝寒　袁宏道集燕地寒花朝節後餘寒猶厲凍風¶
　時作作則飛砂走礫局促室内¶
<pb:KR3j0187_WYG_003-5a>¶
　　　元日¶
簽柏枝　明田汝成熈朝樂事正月朔日簽柏枝于柿¶
　餅以大橘承之謂之百事大吉¶
旦除詩卷　明詩話李杲堂云薛千仭年八十集其生¶
　平元旦除夕詩為一卷起萬厯庚辰至崇禎庚辰身¶
　為太平詞客六十年¶
閙嚷嚷　北京嵗華記元旦人家小兒女剪烏金紙作¶
　蝴蝶戴之名曰閙嚷嚷¶
<pb:KR3j0187_WYG_003-5b>¶
懐一品　靳史呉子充遊大人以成名嘗于元旦賦詩¶
　懐分宜閣老其友聞之笑曰厯頭第一日懐中朝第¶
　一品循是懐人雖嵗除亦輪不到吾軰¶
綵勝雲屏　于慎行謝元旦賜門神掛屏葫蘆等物詩¶
　綵勝曾分仙禁縷雲屏况借漢宫春¶
老畏嵗朝　明何園客元日詩老畏今朝至貧看去日¶
　長¶
稀聞爆竹　明程孟陽元日詩欲訪寒梅愁信逺稀聞¶
<pb:KR3j0187_WYG_003-6a>¶
　爆竹覺人遥¶
百花開　明吳兆詩閩中風景麗元旦百花開有岸¶
　皆縈草無波不染苔¶
　　　人日¶
草堂禮像　明朱日籓集升菴先生在江陽以畫像¶
　寄我己未人日金大輿何良俊諸君過余先生像¶
　在壁間諸君不肻背之坐各東西席覓陽羨茶烹¶
　中泠泉為供作禮畢各嘆曰幸甚今日乃得覩升¶
<pb:KR3j0187_WYG_003-6b>¶
　菴先生也文子作人日草堂圖以寄先生并令諸¶
　君各賦詩于上¶
與春并　趙孟頫人日立春詩今年人日與春并人¶
　得春來喜氣迎¶
人日南郊　明胡儼人日從駕行南郊詩千門萬户¶
　東風暖勝裡金花剪綵新¶
人無頼　明髙承埏人日詩人日人無頼春風春可憐¶
　　　元夕¶
<pb:KR3j0187_WYG_003-7a>¶
罷燈山　元史泰定帝以元夕勅搆燈山于内庭御史¶
　趙思魯以水旱請罷從之¶
太平皷　帝京景物畧上元時童子揺皷傍夕向曉曰¶
　太平皷¶
侍母往觀　明通紀永樂十年正月元宵賜百官宴聼¶
　臣民赴午門外觀鰲山自是嵗以為常上或御午門¶
　示御製詩使儒臣奉和時尚書夏原吉侍其母往觀鰲¶
　山上聞之曰賢母也賜鈔二百錠¶
<pb:KR3j0187_WYG_003-7b>¶
十夜燈　帝京景物畧上元三夜燈始于唐五夜燈始¶
　于北宋六夜燈始于南宋而十夜燈則始自明代也¶
　太祖建南都放燈十日今北都燈市起初八至十三¶
　而盛迄十七乃罷也¶
立成百首　明彭時集劉定之資極頴敏一日中使傳¶
　㫖命製元宵詩公據几不停揮頃刻成四句七言詩¶
　百首以進¶
報獻燈　明紀事本末宣徳元年髙煦遣人獻元宵燈¶
<pb:KR3j0187_WYG_003-8a>¶
　或曰此是窺瞰朝廷特以進獻為名耳上曰吾惟推¶
　誠待之復書報謝¶
罷烟火　五朝注畧神宗問居正元夕鰲山烟火祖制¶
　乎居正曰非也成化時以奉母后當時多諫者隆慶¶
　時方嵗供耳乃命罷之¶
觀燈計嵗　明袁凱集偕王叔明黄元吉錢伯雲張夢¶
　辰金彦振元夕觀燈會于蕭塘隐居景元舉酒屬客¶
　曰七人四百九十嵗以燈字為韻以此為首句因賦¶
<pb:KR3j0187_WYG_003-8b>¶
　此¶
與婦飲　楊維楨元夕與婦飲詩問夜夜何其睠兹燈¶
　火夕老婦記節序清夜羅酒席¶
憲王樂府　李孟陽汴中元夕詩中山孺子倚新粧鄭¶
　女燕姬獨擅塲齊唱憲王春樂府金梁橋外月如霜¶
走橋　明張宿走百病詩白綾衫照月光殊走過橋來¶
　百病無再過前門釘觸手一行直得一年娯帝京景¶
　物畧上元時婦女相率宵行以消疾病曰走百病又¶
<pb:KR3j0187_WYG_003-9a>¶
　曰走橋¶
不夜天　程敏政元夕奉太后致語窺月中之火樹疑¶
　新開不夜之天分霜後之黄柑知共樂長春之宴¶
兩元宵　明周用夀沈給事詩初度漫歌雙勸酒新年¶
　恰見兩元宵¶
　　　清明¶
戴栁　熙朝樂事清明日人家挿栁滿簷男女亦咸戴¶
　之諺云清明不戴栁紅顔成皓首¶
<pb:KR3j0187_WYG_003-9b>¶
書几　明馮時可集王少湖先生年十䶖值清明節書¶
　几云天何以清人何以濁天何以明人何以昏見者¶
　驚其早慧¶
觀蟻墳　帝京景物畧京師人于清明日走海子觀螞¶
　蟻墳詳見蟻¶
旅庖無烟　元范梈清明日詩旅庖欲禁自無烟酒裡¶
　中原熟食天不分小桃紅似火為人兒女照鞦韆¶
借看梨花　明瞿祐清明詩客裡不甘佳節過借人亭¶
<pb:KR3j0187_WYG_003-10a>¶
　舘看梨花¶
　　　上巳¶
爽心宴　元氏掖庭記上巳日諸妃嬪祓于内園迎祥¶
　亭漾碧池宴飲于中謂之爽心宴¶
走馬射兎　燕北雜記三月三日以木雕為兎分朋走¶
　馬射之先中者勝其負朋下馬奉勝朋人酒勝朋于馬¶
　上接盞畨呼此節為陶裒花陶裒是兎花是射¶
戴薺花　賞心樂事三月三日男女皆戴薺花諺云三¶
<pb:KR3j0187_WYG_003-10b>¶
　春戴薺花桃李羞繁華¶
續蘭亭　至元庚子劉仁本治師餘姚州作雪詠亭于¶
　龍泉左麓仿彿蘭亭景物集名士趙俶謝理朱右天¶
　台僧白雲以下四十二人修褉賦詩名曰續蘭亭㑹¶
脫圏　元楊允孚詩脫圏窈窕意如何羅綺香風漾綠¶
　波自注上巳日灤京士女競作繡圏臨水棄之即修¶
　褉意也¶
老謝袚除　沈周上巳詩老謝祓除何故事健追行樂¶
<pb:KR3j0187_WYG_003-11a>¶
　有間身¶
補褉　吳偉業補禊詩春風好景定昆池散誕天涯却¶
　誤期¶
　　　夏¶
坐禪　元歐陽公集貫雲石毎夏坐禪包山暑退始入¶
　城¶
避暑灤凉　明周憲王元宫詞年年避暑出居庸北望¶
　灤京朔漠中柯九思宫詞三十六宫齊上馬太平清¶
<pb:KR3j0187_WYG_003-11b>¶
　暑幸灤都¶
炎暑賦　李東陽年譜公為庶吉士時劉文安閣試公¶
　炎暑賦嘆曰此文殆絶無而僅有者觀子之志盖欲¶
　用世吾老不及見矣¶
啓氷　帝京景物畧京師立夏日啓氷賜文武大臣編¶
　氓得賣買賣者手二銅盞叠之其聲磕磕曰氷盞¶
暑不持盖　王鏊集夏原吉為户部尚書治水兩浙布¶
　衣徒歩晝夜經營盛暑或持盖至曰衆赤體暴日中¶
<pb:KR3j0187_WYG_003-12a>¶
　吾何忍求凉¶
火節　明江盈科談叢滇俗毎于六月二十八日各家¶
　俱束葦為藁髙七八尺遇夜炳燎其光燭天是日俱¶
　為生肉切膾調以醯蒜名曰吃生縂稱曰火節問其¶
　故則弔忠臣王褘盖梁王以是日殺禕醢其肉也¶
可無三伏　李日華集嘗見礐石大如拳明透閃爍象¶
　一掬珠盖絶品也聞歸歙友程季白季白有王右丞¶
　雪溪圖又兼取此可無三伏矣¶
<pb:KR3j0187_WYG_003-12b>¶
巨檻載樹　明詩小傳錢華能詩好客園池種荷數十¶
　畆作錦香亭其中亭苦炎日以巨檻載大樹視日所¶
　向䕃之林木鬱然不知為水榭也¶
夏供　清閒供夏時晨起傍花枝吸露午後浮𤓰沉李¶
　搗蓮花飲碧芳酒日晡浴罷掉小舟垂釣薄暮蘀冠¶
　蒲扇立層岡看雲峯¶
薦麥𤓰　清閒供六月初伏薦麥𤓰中伏碧筩勸竹篠¶
　飲二十四日蓮誕¶
<pb:KR3j0187_WYG_003-13a>¶
紅泣香枯　元薩都拉新夏曲紅泣香枯怨水流夜放¶
　籜龍千尺尾¶
包暑　明王維貞熱詩院深風不度火鍊井猶温林宻¶
　翻包暑蚊多故趂昏¶
暑嬾　王世貞暑嬾詩一暑生百慵一慵百事簡偃息¶
　衡門下悠悠夢初轉¶
紅嵐　劉基大熱遣懐詩清晨登樓望四野皆紅嵐¶
暑中圖雪　沈周暑中題雪圗詩老生放筆還自笑顛¶
<pb:KR3j0187_WYG_003-13b>¶
　倒炎凉聊戱爾¶
　　　五日¶
散絨縧　楊允孚詩酬節凉糕猶未品内家先散小絨¶
　縧自注灤京重午節事¶
驃騎戱　明周賔所識小編禁中端午有龍舟驃騎之¶
　戱驃騎者一人騎而持幟前行後騎繼之各于馬上¶
　呈弄巧技盖以習騎乗云實元制也彭時筆記五月¶
　五日賜文武官走驃騎于後苑即俗名走解者也¶
<pb:KR3j0187_WYG_003-14a>¶
㳺西苑　五朝注畧嘉靖時上以端午泛舟西苑召李¶
　時夏言郭勛侍行賜艾虎綵索牙扇自芭蕉園歴玉¶
　蝀金鰲橋至澄碧亭命諸臣近龍舟頋問¶
賜艾虎　泳化編嘉靖甲子端陽賜大學士徐階以靈¶
　符五道艾虎八個扇二把大符六道花縧一條陶望¶
　齡端午詩艾葉巧成虎¶
女兒節　帝京景物畧京師五月一日至五日家家妍¶
　飾小閨女簮以榴花曰女兒節余有丁帝京午日詩¶
<pb:KR3j0187_WYG_003-14b>¶
　都人重午女兒節酒蒲角黍榴花辰¶
擊射　卓異記五日文皇幸東苑觀擊毬射栁聴朝臣¶
　夷使及耆老聚觀皇太孫而下以次擊射¶
侍御供狀　靳史髙舉拜御史罷歸謝絶人事值重午¶
　郡守飲月波樓以觀競渡舉㣲服坐小舟守怒令其¶
　供狀舉書一絶云皇后升遐未一年今春先帝又賓¶
　天江山草木皆含淚太守如何看畫船守詢知為髙¶
　侍御急延之公拂衣去¶
<pb:KR3j0187_WYG_003-15a>¶
捕蝦蟇　帝京景物畧京城嵗五日中侍列同太醫院¶
　官金鼓前𨗳至南海子捕蝦蟇以取蟾酥¶
賜御詩扇　泳化編天順五年端午賜諸臣扇有御製¶
　十景七言古詩十首明年端午賜扇有御製清暑解¶
　愠二歌國家賜朝官扇有御詩惟此¶
綠艾黄梅　周權詩人家綠艾端陽節天氣黄梅細雨¶
　時¶
午日雪行　栁貫午日雪後詩尖峯猶是漠南山駝褐¶
<pb:KR3j0187_WYG_003-15b>¶
　蕭蕭午日寒艾葉漫將頭上挿榴花應許夢中㸔¶
金葉銀符　于慎行集端午賜黄金艾葉銀書靈符等¶
　物嵗以為常詩寶葉光分仙島月靈符香綴御爐烟¶
健人符　明王屋端陽日詩重碧杯中滿輕黄額上塗¶
　醉憐雙髩短還挿健人符¶
賜粽　明莊㫤端午食賜粽詩大官角黍菰蒲香綵䋲¶
　萬縷雲霞光¶
釵符鎮膽　髙啟端午咏羙人釵符詩靈篆貯紗囊薫¶
<pb:KR3j0187_WYG_003-16a>¶
　風綠鬢傍從今能鎮膽不怯睡空房¶
蛇首裝船　明沐璘午日詩蛇首裝船十丈長船頭鐃¶
　鼔間笙簧百夫劃槳齊聲去阿瓦城河沸似湯¶
半黍金鈴　呉偉業端午詞葫蘆如豆虎如蝇旁繫纍¶
　絲銀扇子半黍金鈴¶
　　　秋¶
吞豆　熈朝樂事立秋之日男女咸帶楸葉以應時節¶
　或以秋水吞赤小豆七粒案戴楸葉宋夢華録已有¶
<pb:KR3j0187_WYG_003-16b>¶
　之¶
秋供　清閒供秋時晌午用蓮房洗硯拭梧竹午後戴¶
　白接䍦望紅樹葉落得句題其上薄暮焚香壅菊¶
秋耕宜早　羣芳譜秋耕宜早恐霜後掩入隂氣¶
樂清秋　楊慎樂清秋賦皇天平則成四時兮竊獨樂¶
　此清秋無宋玉之悲懐兮匪江淹之離愁袪炎曦之¶
　燄燄兮追凉颮之颼颼¶
六月秋　劉因詩山深六月有秋意¶
<pb:KR3j0187_WYG_003-17a>¶
山瘦　元黄庚詩落葉瘦秋山¶
滿天商吹　明世宗秋日即事詩拂暑金風動衮裳滿¶
　天商吹助新凉¶
減葉聲　明梅鼎祚詩秋減葉聲中注云五字擅塲雖¶
　千章萬句何以加茲¶
秋先到　王守仁詩客途最覺秋先到¶
衣偏早　沈周詩老人衣服秋偏早¶
　　　七夕¶
<pb:KR3j0187_WYG_003-17b>¶
鬬巧宴　元氏掖庭記至大中七夕臺上結綵為樓洪¶
　妃與宫官數人升焉剪綵散臺下令宫嬪拾之以色¶
　艷淡為勝負次日設宴大㑹謂之鬬巧負巧者罰一¶
　席¶
九尾針　元氏掖庭記九引臺七夕乞巧之所至夕宫¶
　女登臺以五綵絲穿九尾針先完者為得巧遲完者¶
　為輸巧各出資以贈得巧者¶
金合㸔巧　周憲王元宫詞盝頂殿中逢七夕遥瞻牛¶
<pb:KR3j0187_WYG_003-18a>¶
　女列珍羞明朝㸔巧開金合喜得蛛絲笑未休¶
投巧針　帝京景物畧京師七月七日之午丢巧針婦¶
　女曝盆水中令膜生面繡針投之則浮㸔水底針影¶
　有成雲物花頭鳥獸形者謂乞得巧其影粗直或細¶
　如絲此拙徵矣婦或嘆女有泣者¶
五生盆　燕石集七夕前數日種麥于小瓦器為牽牛¶
　之神謂之五生盆宋褧詩巧棚人静五生蔫¶
鵲橋衣　明秦徴蘭天啟宫詞鵲橋衣卸巧山空自注¶
<pb:KR3j0187_WYG_003-18b>¶
　七夕節各宫立乞巧山子宫眷衣鵲橋補自初一至¶
　初十止¶
踏歌乞巧　明朱日藩集滇南風土毎嵗七夕前半月¶
　人家女郎各分曹相聚以香水花果為供連臂踏歌¶
　乞巧于天孫因採其意為滇南七夕歌¶
却巧　元王達集昔栁儀曺曾製乞巧文銕崖亦嘗擬¶
　之余于壬辰七夕讀二先生之作感而作却巧文¶
鍼線月　張昱七夕詩乞與人間巧全凴此夜秋如何¶
<pb:KR3j0187_WYG_003-19a>¶
　鍼線月容易下西樓¶
地底相逢　元趙雍七夕詩夜深只恐天輪轉地底相¶
　逢未可知¶
曝畫　倪瓉寄王叔明詩今年七夕聞多事曝畫繙書¶
　到夕曛¶
祖席𤓰果　李攀龍七夕送茂秦詩祖席陳𤓰果征衣¶
　理薜蘿明年見牛女能不憶羊河¶
　　　中元¶
<pb:KR3j0187_WYG_003-19b>¶
盂蘭㑹　帝京景物畧京師七月十五日諸寺建盂蘭¶
　盆㑹夜于水次放燈萬盞¶
西苑燈　秦徴蘭天啟宫詞注中元節西苑作法事放¶
　河燈¶
蘭舟燈火　張雨中元西湖放燈詩共放蘭舟燈火閙¶
　不知風露濕青㝠如今池底休鋪錦此夕槎頭真掛¶
　星¶
　　　中秋¶
<pb:KR3j0187_WYG_003-20a>¶
月圎佳㑹　元氏掖庭記仲秋之夜武宗與諸嬪妃泛¶
　月于太液池畫鷁中流蓮舟夹持舟上設女軍左曰¶
　鳳隊右曰鶴團帝開宴而喜曰際此月圎共此佳㑹¶
　池液之樂不減瑶池惜不聞步虚聲耳有駱妃者能¶
　歌歌曰玉華兮如織照臨兮一色麗正兮中域同樂¶
　兮萬國帝悦其以月喻已賜八寶盤玳瑁盞¶
㸔月㑹　月令廣義燕都士庶中秋餽遺月餅西𤓰之¶
　屬名㸔月㑹¶
<pb:KR3j0187_WYG_003-20b>¶
祭月　帝京景物畧京師八月十五日人家多祭月其¶
　果餅必圎分𤓰必牙錯瓣刻之如蓮花向月供而拜¶
　則焚月光紙¶
停杯待月　明郎瑛類藁永樂中中秋開宴不見月聖¶
　情不懌學士觧縉口占風落梅一闋又賦長短句一¶
　首上覽之歡甚為停杯以待夜午月復明上大笑曰¶
　解縉真才子奪天手也命宫人滿酌宣勸盡歡而罷¶
撰致語　王世貞集隆慶初年有㫖令詞臣撰中秋致¶
<pb:KR3j0187_WYG_003-21a>¶
　語徐文貞階曰先帝神主在几即宴且不可而况致¶
　語之盛于是併宴罷¶
中秋㧞城　明紀事本末燕師渡白溝河謂諸將曰今¶
　夕中秋彼不偹飲酒為樂此可破也夜半至雄縣㧞¶
　之¶
團圎節　帝京景物畧京師八月十五日女歸寧者必¶
　返其夫家曰團圎節也¶
閏而月　王穉登集中秋而閏稱難遇矣閏而皆有月¶
<pb:KR3j0187_WYG_003-21b>¶
　又皆有江山樓閣良朋把酒相燕樂也豈不尤難而¶
　予今者兩得之¶
分題賦詩　明史藁王孫承埰齊庻人後于萬厯三十¶
　二年中秋日大集四方名士百二十人于金陵分題¶
　賦詩承埰名由此大著¶
伴嫦娥　明陸濬原瀋餘長安婦女有好事者曾于侯¶
　家覩一綵箋題曰一輪初滿萬户皆清若乃狎處衾¶
　帷不惟辜負蟾光亦恐嫦娥見妬涓于十五十六二¶
<pb:KR3j0187_WYG_003-22a>¶
　宵聫女伴同志者一茗一爐相從卜夜名曰伴嫦娥¶
虎丘㸔月　明黄尊素虎丘㸔月賦八月之望呉公子¶
　邀客&KR0894;單舸遊虎丘盖呉蘇翫月大抵集此綺羅竽¶
　交笙歌鼎沸月懸扶桑烟浮水際有少年持檀板坐¶
　生公石起子夜之吳歌振激楚之餘風善洞簫者倚¶
　歌而和之吹窈眇激壮音嫋嫋餘響聞者沾襟¶
罷月賞　何景明中秋無月詩月賞今年罷髙樓獨客¶
　愁¶
<pb:KR3j0187_WYG_003-22b>¶
　　　九日¶
五解　方囬重陽吟序興有不同而皆極天下之感陶¶
　淵明曰閒居愛重九之名此閒寂之極感也蘓長翁¶
　曰菊花開時即重陽此曠達之極感也潘邠老曰滿¶
　城風雨近重陽此衰謝之極感也吕居仁曰亂山深¶
　處過重陽此覊旅之極感也予不肖何足以跂前人¶
　嘗有詩曰干戈叢裡見重陽此亦亂離之極感也癸¶
　未之嵗適遇閒居重九私念平生五感俱集遂吟為¶
<pb:KR3j0187_WYG_003-23a>¶
　五解焉¶
雲巖詩酒　明徐有功集古菊節登髙必以詩酒為樂¶
　事然鮮能兼之龍山有酒無詩栗里有詩無酒藍田¶
　齊山有詩有酒而又無屬和之什今雲巖之集盖前¶
　此所未有也¶
春蘭秋菊　熙朝樂事載云重九日以蘇子微漬青梅¶
　滷和甘蔗與霜梨香橙玉榴小顆各品名之曰春蘭¶
　秋菊¶
<pb:KR3j0187_WYG_003-23b>¶
菊花補服　金鰲退食記故老監云明時重九或幸萬¶
　嵗山或幸兎兒山登髙宫眷内臣皆著重九景菊花¶
　補服喫迎霜兎菊酒¶
神筄變魚　曠園雜志崇禎癸未重九杭城數友登五¶
　雲山一友戲拈神筄卜曰我輩今日得入城否時日¶
　尚午筄語答以不能衆人一笑而去既下山見雙魚¶
　溪頭可俯拾也乃共捕之良久始得因就南屏酒家¶
　烹魚佐酒烹久不熟而禁門已扄矣啓視釜中乃廟¶
<pb:KR3j0187_WYG_003-24a>¶
　中兩木筄耳¶
花糕　帝京景物畧京師九日麫餅種棗栗其面星星¶
　然曰花糕¶
重乾　元余闕九日宴盛唐門詩今日良宴集玉帳設¶
　金縣賔稱此嘉辰令徳應重乾¶
赤棗糕　髙啓九日食賜糕詩故園莫憶黄花酒内府¶
　初嘗赤棗糕¶
花糕旗　帝京景物畧九日糕肆摽紙彩旗曰花糕旗¶
<pb:KR3j0187_WYG_003-24b>¶
　都人市以相問遺父母必迎女食花糕¶
無菊　沈周九日無菊詩苦無新菊安排醉漫有新詩¶
　剪刻秋¶
滿城秋色　謝榛九日過友無菊詩不種黄花君更嬾¶
　滿城秋色㡬人閒¶
天夀登髙　明潘緯聖駕九日天夀山登髙詩仙輿九¶
　日駐郊圻清蹕傳呼上翠微¶
莫上髙峯　明朝鮮總制鄭道傳九日詩望欲逺時愁¶
<pb:KR3j0187_WYG_003-25a>¶
　更逺登髙莫上最髙峯¶
　　　冬¶
冬宜　清閒供冬時午後攜籠向古松懸崖間敲氷煮¶
　茗日晡皮㡌策蹇問寒梅消息晩則圍爐煨芋魁説¶
　無上偈¶
掃疥　熙朝樂事立冬日以各色香草及菊花金銀花¶
　煎湯沐浴謂之掃疥¶
冬暖如春　明廖道南集洪武三年十一月冬暖如春¶
<pb:KR3j0187_WYG_003-25b>¶
　上召魏觀及危素宋濓等遊燕命各賦詩觀詩有淑¶
　氣已從天上轉人間無地不陽春之句¶
送寒衣　類函燕市俗刻版為男女衣状飾文五色印¶
　以出售小民競以初一日鬻去焚之祖考名曰送寒¶
　衣¶
紙籠花　北京嵗華記臘月束梅於盎匿地下五尺許¶
　更深三尺用馬通然火使地微温梅漸放白用紙籠¶
　之鬻於市小桃郁李迎春皆然¶
<pb:KR3j0187_WYG_003-26a>¶
寒藉麥草　明馬理集吕文簡柟夙夜居一矮屋危坐¶
　莊誦隆冬足寒則藉麥草焉¶
妻御葛裳　明史藁陳道亨為吏部郎遭憂僦屋以居¶
　窮冬無衾幃妻或御葛裳日與其子拾遺薪爇以禦¶
　寒¶
語笑凍咽　明劉鳯斵氷記粟膚龜手不足言至語笑¶
　皆為凍咽¶
癡隂　元許衡詩癡隂冷墮雲間雪¶
<pb:KR3j0187_WYG_003-26b>¶
成四絶　明何中冬日山中樂詩云穆山山下數彎月¶
　華山山崖千丈雪幽人獨在雪月中要與梅花成四¶
　絶¶
冬令偷春　明胡天游詩冬令偷春多得暖灞橋無思¶
　可吟詩¶
　　　長至¶
塗梅　梅允孚詩試數窓間九九圗餘寒消盡暖回初¶
　梅花㸃徧無餘白看到今朝是杏株自注冬至後貼¶
<pb:KR3j0187_WYG_003-27a>¶
　梅花一枝於窓間佳人曉粧以胭脂日塗一圏八十¶
　一圏既足變作杏花即暖回矣¶
一線竿　元氏掖庭記刺繡亭冬至則候日於此亭邊¶
　有一線竿竿下為緝衮堂至日命宫人把刺以騐一¶
　線之功¶
日躔箕宿　獻徴録博士朱裕上言臣將嵗差之術叅¶
　詳較騐考得正徳丙子嵗冬至在辛夘丑初刻日躔¶
　赤道箕宿六度四十七分五十秒黄道箕宿五度九¶
<pb:KR3j0187_WYG_003-27b>¶
　十六分四十三秒為厯元¶
大祀　明㑹典冬至大祀天於圜丘配以太祖¶
服貂　類函明制冬至節賜百官始戴貂㡌服貂裘萬¶
　厯初猶然¶
賀冬　馬臻至節即事詩天街曉色瑞烟濃名紙相傳¶
　盡賀冬明汪元量詩三殿乗輿去賀冬¶
新陽一縷　董其昌長安冬至詩子月風光雪後㸔新¶
　陽一縷動長安¶
<pb:KR3j0187_WYG_003-28a>¶
冬假　明髙叔嗣至日省中詩蒙恩賜冬假拜手慶年¶
　華¶
愁長　明魯鐸至日詩日未及愁長¶
　　　除夕¶
懸鍾馗　舊京遺事禁中嵗除各宫門改易春聫及安¶
　放絹畫鍾馗像以素木小屏装之綴銅鐶懸掛¶
綵装門神　艮齋筆記宫中不帖門神殿門外列綵装¶
　二木人長與人等毎嵗除則飾以冠笏莊烈帝末綵¶
<pb:KR3j0187_WYG_003-28b>¶
　裝人入夜輙走久之日未落即走至内官不敢獨行¶
讀書牀上　明史藁馮恩家貧力學除夜無米且雨室¶
　盡濕恩讀書牀上自若後為御史以直言論死尋得¶
　遣戍¶
却桃符　名世類苑章文懿為福建僉事以振風紀為¶
　己任嘗因嵗序却桃符題其門曰要使鬼神司屋漏¶
　不須鬱壘衛門庭¶
清寂可念　明通紀神宗三十四年除夕上謂左右曰¶
<pb:KR3j0187_WYG_003-29a>¶
　此時廷臣受外覲官書帕開宴打閙惟侍郎楊時喬¶
　李廷機副都詹沂三人清寂可念¶
褚囊衡石　啓禎野乗郝給事仲輿毎嵗著述不輟紙¶
　札投匭中除夕輙令侍兒以褚囊示客衡之中石相¶
　與大笑曰聊以為豪具耳¶
令節不怡　明季遺聞福籓稱制江南一日除夕忽不¶
　怡韓賛周言新宫宜懽王曰梨園殊少佳者賛周泣¶
　曰陛下令節或思皇考或念先帝乃作此想耶¶
<pb:KR3j0187_WYG_003-29b>¶
比省過　明世宗除夕詩序去年除夕朕以殘冬已盡¶
　陽和回春遂賦詩一首以辭殘比省過迓嵗比進善¶
　以示楊少師一清¶
不須爆竹　明張楷詩除夜不須燒爆竹四山烽火照¶
　人紅按楷是時提督八閩軍務賦此詩為言者所劾¶
　而罷¶
照田蠶　髙啓照田蠶詞東村西村作除夕髙炬千竿¶
　照田赤老人笑祝小兒歌願得宜蠶又宜麥¶
<pb:KR3j0187_WYG_003-30a>¶
徧書春帖　明徐霖除夕禁直書事詩徧書春帖子知¶
　是沐恩殊¶
一年憂喜　明謝臻除夕詩一年憂喜今宵過兩髩風¶
　霜明日新¶
桃帖　明盧琦除夕詩援筆題桃帖¶
除夕春　王世貞除夕立春詩已遣黄雞催臘去真成¶
　白雪和春來盤中傳菜猶疑栢庭際封條縂是梅¶
除魔　李贄除夕詩白髪催人無奈何可憐除夕不除¶
<pb:KR3j0187_WYG_003-30b>¶
　魔¶
不獨屠蘇　明朱多炡除夕咏懐詩白屋多強仕朱門¶
　屈壯夫萬端皆落後不獨是屠蘓¶
惠炭　謝應芳謝人除夕惠炭詩范叔寒多正不禁烏¶
　薪意重比烏金¶
　　　閏¶
曇花多瓣　雲南志優曇花在府城中土主廟髙二十¶
　丈毎嵗四月花開如蓮有十二瓣閏嵗則多一瓣占¶
<pb:KR3j0187_WYG_003-31a>¶
　花多少以卜嵗¶
閏日　六硯齋筆記回回厯毎月有閏日而無閏月二¶
　月為一時六時為一嵗¶
忘閏　耶律楚材詩毎春忘舊閏隨月出新年自注西¶
　人不計閏以十二月為嵗¶
閏中秋　明洪希文閏中秋小集詩今年中秋月不見¶
　白玉盤天公莫省事留待閏月㸔王穉登詩何人不¶
　賞中秋閏㡬度能逢八月雙¶
<pb:KR3j0187_WYG_003-31b>¶
冬閏　明嚴嵩詩嵗閏移隂律寒深值晩冬¶
　　　厯¶
厯理　元史至正十三年詔王恂定新厯恂以厯家知¶
　厯數而不知厯理乃召許衡至京與太史令郭守敬¶
　等新製儀象圭表¶
授時厯　元紀事本末許衡與郭守敬定厯増損古嵗¶
　差法上考春秋以來冬至無不盡合賜名曰授時厯¶
正厯失　元史類編耶律楚材以大明厯後天言遲也¶
<pb:KR3j0187_WYG_003-32a>¶
　乃損節氣之分减周天之秒去交終之率治月轉之¶
　餘課兩曜之後先調五行之出沒以正大明厯之失¶
大統厯　眀紀事本末太祖吳元年太史院劉基率其¶
　屬髙翼上戊申大統厯¶
不用建除　明葉秉敬説鈴解大紳封事云治厯明時¶
　授民作事但伸播植之宜何用建除之謬方向煞神¶
　事甚無謂孤虚宜忌亦且不經東行西行之論天徳¶
　月徳之云臣料唐虞之厯必無此等¶
<pb:KR3j0187_WYG_003-32b>¶
漏刻　陸深燕閒録厯家定漏刻長極六十短極四十¶
　惟正統己巳有晝漏三十九夜刻六十一以為隂過¶
　故有土木之變元授時厯則長極於六十二短極於¶
　三十八以為騐於燕地稍偏者故然¶
以晷影　眀紀事本末光禄少卿華湘言古今善治厯¶
　者三家漢太初以鐘律唐大衍以蓍策元授時以晷¶
　影而晷影為近其所因者本也¶
晷漏長短　明鄭世子厯書元人都燕其七曜出沒之¶
<pb:KR3j0187_WYG_003-33a>¶
　早晏四時晝夜之永短皆凖大都晷漏算定國朝都¶
　金陵故大統厯則依南京晷漏大統夏至晝冬至夜¶
　皆五十九刻冬至晝夏至夜皆四十一刻授時夏至¶
　晝冬至夜皆六十二刻冬至晝夏至夜皆三十八刻¶
　相差三刻有竒¶
二分多少　西洋厯書七政諸天之中心與各地心不¶
　同處所春分至秋分多九日秋分至春分少九日此¶
　由太陽天心與地心不同處所人從地面望之覺有¶
<pb:KR3j0187_WYG_003-33b>¶
　盈縮之差其本行初無盈縮¶
二厯有差　厯學新説大統與授時厯相較時差九刻¶
　若旦暮之間節氣所差不過一辰若處夜半之際所¶
　差便隔一日夫節氣差天一日則置閏差天一月自¶
　萬厯九年以來節氣差一日者甚多此非厯官之失¶
　正由厯經當改而未改也¶
西洋厯法　眀紀事本末太僕寺卿李之藻上言大西¶
　洋國陪臣龎廸我龍化民熊三㧞陽瑪諾諸人慕義¶
<pb:KR3j0187_WYG_003-34a>¶
　逺來洞知厯算之學携彼國書籍極多其言天文厯¶
　數有中國昔賢所未及道者乞勑禮部依原文譯出¶
　成書不無禆益¶
撰中經　眀史藁自西域回回經緯厯入中國始聞經¶
　緯凌犯之説然其立法度數與中厯不合名度亦異¶
　唐順之欲剙緯法以㑹通中西卒官不果周述學乃¶
　撰中經用中國之算測西域之占以畢順之之志¶
陪臣供厯　眀紀事本末莊烈帝二年征西洋陪臣湯¶
<pb:KR3j0187_WYG_003-34b>¶
　若望羅雅谷供事厯局¶
論十二屬　楊慎集十二屬之説天地自然之理日中¶
　有金鷄乃酉之屬月中有玉兎乃夘之屬日月隂陽¶
　互藏其宅也古篆巳字作蛇形亥字作猪形餘可推¶
　而知矣¶
頒厯　本朝王崇簡冬夜箋記眀頒厯舊在十一月朔¶
　成化十五年是日冬至改于十月朔後随因之¶
正朔新　徐禎卿奉天殿頒厯詩禮樂明堂舊乾坤正¶
<pb:KR3j0187_WYG_003-35a>¶
　朔新一陽回建子夏厯豫頒春¶
㸔厯紀年　眀侯一元㸔新厯有感詩少日見星厯毎¶
　自閲紀年常常在人後漸漸出其前一朝見新厯我¶
　辰不及編¶
寶厯銅儀　明呉㑹送隂陽教授詩寶厯敬時頒嵗正¶
　銅儀窺夜識星文¶
　¶
　¶
<pb:KR3j0187_WYG_003-35b>¶
　¶
　¶
　¶
　¶
　¶
　¶
　¶
　元明事類鈔卷三¶
