# -*- mode: mandoku-view; -*-
#+TITLE: 元明事類鈔
#+DATE: 2015-08-24 23:27:03.665257
#+PROPERTY: ID KR3j0187
#+PROPERTY: BASEEDITION WYG    
#+PROPERTY: JUAN 卷八
<pb:KR3j0187_WYG_008-1a>¶
欽定四庫全書¶
　元明事類鈔卷八¶
　　　　　　　　　　　監察御史姚之駰撰¶
　　官品門(一/)¶
　　　内閣¶
十八入相　元明善集安同年十八入相薦用端良職¶
　任漢士天子嘉之曰安同為相朕寢乃熟元名臣事¶
　畧安童十八登庸在相位前後二十年海内號為極¶
<pb:KR3j0187_WYG_008-1b>¶
　治案元史俱作安童¶
花馬平章　元史布延特穆爾持身亷介常乗花馬時¶
　稱花馬兒平章¶
為百姓哭　元通鑑耶律楚材為相每陳民生休戚辭¶
　色懇切太宗嘗曰汝又欲為百姓哭耶楚材嘗言興¶
　一利不若除一害生一事不若減一事¶
元德上輔　元史巴延求解政柄三宫勉留詔為大丞¶
　相加號元德上輔輟耕録巴延所署官銜計二百四¶
<pb:KR3j0187_WYG_008-2a>¶
　十六字曰元德上輔云云¶
自毁其稿　元史類編李文忠孟三入中書退居一室¶
　蕭然如布衣凡獻納謀議常自毁其稿家無存者¶
給皮服　元通鑑京師苦寒有丐訴丞相馬前丞相索¶
　皮服予之仍覈在官皮服悉給貧民都事歸暘曰宰¶
　相當廣濟天下此皮服幾何而欲給之¶
丞相廢置　明侯甸西樵野記本朝承宋元以來亦嘗¶
　置丞相若汪廣洋胡惟庸等俱在相位後因井油之¶
<pb:KR3j0187_WYG_008-2b>¶
　變誅戮數千由是始置三公閣内以備顧問而丞相¶
　廢革矣陳子龍集國家廢中書而立閣學然久之竟¶
　如真相者近人主而操絲綸也此即東京政歸臺閣¶
　之意耳¶
入内閣　今言直文淵閣者入内閣預機務出納帝命¶
　奉承規誨㸃檢題奏擬議批答九卿奏事亦不得相¶
　關白蓋既罷中書丞相此直閣者即虞揆殷衡周宰¶
　之職也¶
<pb:KR3j0187_WYG_008-3a>¶
功名始終　明實録費宏恭慎謙抑明習國家故事能¶
　持重得大體凡三入内閣以功名始終云¶
三楊　玉堂叢話正統間文貞為西楊文敏為東楊因¶
　居第别之文定郡望每書南郡世遂稱南楊西楊有¶
　相才東楊有相業南楊有相度論本朝賢相必曰三¶
　楊¶
風流儒雅　明何良俊叢説李文正當國每朝罷門生¶
　羣集其家皆海内名士談文講藝絶口不及勢利其¶
<pb:KR3j0187_WYG_008-3b>¶
　文章亦足領䄂一時風流儒雅雖前代宰相罕見其¶
　匹¶
李謀劉斷　明費宷集劉文靖健晩年遭際孝廟與李¶
　公東陽謝公遷同心輔政上推心任之時人語曰李¶
　公謀劉公斷謝公尤侃侃¶
薦文武才　明名臣記李賢為大學士練達政務不屑¶
　為小廉曲謹薦用耿九疇軒輗年富王竑姚䕫崔恭¶
　顔彪馮宗諸文武才臣皆得其用¶
<pb:KR3j0187_WYG_008-4a>¶
學博才雄　吾學編正德時楊一清入内閣學博才雄¶
　善應變尤曉暢邊事羽檄旁午一夕十疏口占指授¶
　悉中機宜¶
首相　今言設内閣自李文達領吏部尚書而彭文憲¶
　商文毅萬安相繼領之遂為首相故事¶
不私鄉故　殿閣詞林信陽進士何景明年少能詩時¶
　劉文靖在内閣人以為首相同鄉必入翰林公曰此¶
　人福薄能詩何用後竟如其言自來居内閣不私鄉¶
<pb:KR3j0187_WYG_008-4b>¶
　故惟公一人¶
手摺疏名　陸深集楊文貞士竒當國時有手摺子書¶
　知府以上名姓懐之䄂中暇即展閲此與宋吕晦叔¶
　籍記人才事件謂之掌記者正同¶
虛扆總已　明楊廷和行狀四月二十一日嗣君至行¶
　殿明日即位自三月十四日至是三十有八日公承¶
　虚扆總已内外晏然十六載弊政姦人皆于即位詔¶
　除之¶
<pb:KR3j0187_WYG_008-5a>¶
視部如屬　明孫鑛集高皇罷丞相以政事歸六卿吏¶
　部為首故文皇委任蹇忠定猶在三楊上後三楊位¶
　益尊而繼蹇者資淺因少遜焉後王文端忠肅繼之¶
　職守復正自兹以還時有低昻要不甚遠分宜在閣¶
　久部權始失至江陵而始自為真相視部如屬也¶
首疏八事　名臣記商輅于成化二年復入閣首疏八¶
　事勤政納諫儲將材飭邊備革冗員設社倉崇先聖¶
　之號以配天開入德之基以造士¶
<pb:KR3j0187_WYG_008-5b>¶
自訪一人　明岳正傳英宗復辟召見文華殿既出上¶
　曰今内閣朕自訪得一人乃岳正也¶
問子薦賢　明耿定向集楊溥執政其子自鄉來省公¶
　公問一路守令孰賢子曰兒道出江陵其令殊不賢¶
　曰云何曰即待兒茍簡甚矣乃天台范理也公黙然¶
　居數日即薦陞安陸知府¶
直廬三語　王世貞集徐文貞階為相上輟分宜直廬¶
　以賜公于是公始為政書三語懸之朝房壁曰以威¶
<pb:KR3j0187_WYG_008-6a>¶
　福還主上以政務還諸司以用舍刑賞還公論¶
直窮慕古　名臣記大學士薛瑄卒劉定之請從祀孔¶
　廟言公直窮慕古談道淑徒進無附麗退不慕戀¶
多平反　獻徴録仁宗時金幼孜為武英殿大學士當¶
　時法司論死罪多寃帝命臨决必三學士㑹讞幼孜¶
　知律例多平反¶
老儒讀書　獻實邱濬宏治中入内閣上時政疏凡十¶
　餘萬言帝知濬老儒讀書事上輒允¶
<pb:KR3j0187_WYG_008-6b>¶
六載拜相　王世貞集張文忠孚敬在公車最久而其¶
　成進士僅六載而拜相天子之所以禮信之者自明¶
　興無兩¶
封還手諭　明史藁鄭貴妃不欲福王之國沮撓萬端¶
　以明年太后七十壽宜留慶賀帝令内閣宣諭廷臣¶
　葉向高留弗宣帝又遣中使促之向高反覆上言封¶
　還手諭帝不得已從之¶
父子宰輔　明史藁陳于陛大學士以勤子也終明世¶
<pb:KR3j0187_WYG_008-7a>¶
　父子為宰輔者惟南充陳氏世以比漢韋平¶
夢二祖　明王錫爵集李文定春芳少時夢與百神遊¶
　於鈞天廣樂二祖御而引之曰大事付汝又一夕夢¶
　謁英宗其相高少保取其扁授公曰而嗣我而嗣我¶
第稱元輔　明紀事本末張居正為相剛愎自用至章¶
　疏不敢斥名第稱元輔始譽以伊周漸進以五臣居¶
　正亦恬然居之至有以舜亦以命禹題試士者當時¶
　目為勸進¶
<pb:KR3j0187_WYG_008-7b>¶
外僚入閣　明史藁莊烈帝將增置閣臣以翰林不習¶
　世務思用他官參之召廷臣數十人各授一疏令擬¶
　㫖遂擢張至發入閣自世宗朝許瓚後外僚入閣自¶
　至發始¶
林下九相　王世貞明盛事記萬厯元年少傅李本太¶
　子太保嚴訥少師徐階李春芳太師高拱少傅郭樸¶
　陳以勤少保殷士儋太子太保趙貞吉凡九人皆一¶
　品腰玉逍遥林下此亦前代所未見者¶
<pb:KR3j0187_WYG_008-8a>¶
南人作相　王鏊相論國朝之興奮自南服一時元勲¶
　皆出濠定之間其後名臣碩輔如三楊蹇夏出于南¶
　者不可縷數¶
萬嵗閣老　泳化編成化時彭時以君臣懸隔為言司¶
　禮乃約云上御文華殿召見但情未洽浹不宜多言¶
　至期時方奏天變減俸二事萬安遂呼萬嵗彭時商¶
　輅皆同呼而退四方因傳笑萬嵗閣老云¶
閣中無人　萬厯注畧閣中李廷機請告至一百二十¶
<pb:KR3j0187_WYG_008-8b>¶
　三疏後葉向高復杜門閣中虛無人者五月¶
清客宰相　明紀事本末莊烈帝初年編修倪元璐屢¶
　言事大學士來宗道嘗曰渠何事多言吾詞林故事¶
　惟香茗耳時謂宗道清客宰相¶
爭枚卜　明紀事本末時㑹推閣員禮部尚書温體仁¶
　訐錢謙益主試納賄不宜枚卜上召廷臣及體仁謙¶
　益于文華殿質辨體仁言如湧泉而謙益出不意頗¶
　屈¶
<pb:KR3j0187_WYG_008-9a>¶
閣權　今言内閣之預機務也自建文始也孤卿入内¶
　閣自王文始也内閣之領吏部亦自文始也至于今¶
　非孤卿則六卿内閣職業重于中書省體統尊於三¶
　公府而内閣之權益隆¶
　　吏部¶
不私鄉人　元通鑑成宗時吳元珪為吏部尚書時選¶
　曹多私其鄉人元珪曰此風不可長蜀黨朔黨宋之¶
　所由衰也自視事請謁皆謝絶¶
<pb:KR3j0187_WYG_008-9b>¶
從吏入官　元史帝欲起傅巖為吏部尚書韓鏞言吏¶
　部掌天下銓衡巖從吏入官不可詳見任官¶
嵗月定資　元史仁宗時韓若愚為吏部郎中故事凡¶
　潛邸官吏不次遷轉若愚請以嵗月定其資品遂著¶
　為令¶
簡命特異　官制沿革洪武時革中書省使政歸六部¶
　吏部分四子部曰總部後改文選曰司封後改驗封¶
　曰司勲後改稽勲曰考功尚書之簡命禮數特異其¶
<pb:KR3j0187_WYG_008-10a>¶
　勲勞茂著徃徃加以三孤贈以三公¶
銓法秩然　明史藁洪武四年陳修拜吏部尚書偕侍¶
　郎李仁詳考舊典叅以時宜按地劇僻為設官繁簡¶
　凡庶司黜陟及課功覈實之法皆精心籌畫銓法秩¶
　然¶
榜吏部壁　王世貞集徐文貞階當遷吏部時榜于壁¶
　曰咄汝階二十一而及第四十三而佐天官國恩厚¶
　矣何以稱塞¶
<pb:KR3j0187_WYG_008-10b>¶
揭缺　明高拱志銘徃除吏時其善地多留而不除曰¶
　養缺公曰民方無主何以留為祇留以供用且以供¶
　人之用耳命選司凡有所缺悉揭諸門外使衆見之¶
不受私謁　申時行集嚴文靖訥為吏部尚書下教諸¶
　以公事謁及攻吾闕者之待漏所毋私第吾不受私¶
　謁有郡守使人上謁公鐫守三秩曰吾不愛一守以¶
　明吾志¶
革頂首　明何世守集舊時吏役實㕘者皆坐名撥缺¶
<pb:KR3j0187_WYG_008-11a>¶
　多行重賂以圖厚利新舊相代索頂首銀至千兩霍¶
　韜為吏部侍郎一概&KR0848;撥之痛革頂首之弊¶
朝房見客　獻徴録陳有年為吏部尚書視事即止息¶
　於公署以朝房見客諸中貴聞之人人自失自是片¶
　楮不及門矣¶
不家此官　名臣記吏部闕侍郎上求老成名持法者¶
　乃以兵侍歐陽鐸上輒報可鐸佐吏部不攜家曰吾¶
　乃敢家此官哉¶
<pb:KR3j0187_WYG_008-11b>¶
布秧歛手　卓異記洪武間吏部尚書吳琳致仕上遣¶
　使察之潛至旁舍見一農人孤坐小几起拔稻秧徐¶
　布於田使者問曰此有吳尚書乎農人歛手曰琳是¶
　也使以狀聞上益重之¶
典銓嚴肅　明徐階集周用為吏部尚書自近嵗來郎¶
　中於為政專尚書至不暇有可否而侍郎以噤不語¶
　為知體郎中者其智與力俱困則盡以任吏於是銓¶
　部之政幾由吏出公有舉錯必叅以衆論吏不得為¶
<pb:KR3j0187_WYG_008-12a>¶
　奸私故其典銓不嚴而肅¶
黜幽創條　吾學編成化時李裕為冢宰舊制以老疾¶
　罷軟貪酷不謹四條為黜幽公謂遲鈍似軟偏執似¶
　酷創立才力不及一條以處之實愛惜人才之意其¶
　法迄今不變¶
子接賓客　名臣記王恕居冢宰時子承裕隨任令接¶
　海内賓客籍其所長恕依而用之當時既不疑其子¶
　而海内號稱公明¶
<pb:KR3j0187_WYG_008-12b>¶
壽最高　實録上嘗謂李賢曰今六部尚書庶皆得人¶
　但慮吏部王翺老爾時翺年七十八賢對曰臣聞禄¶
　命之説翺壽最高尚有十年上喜曰如此無慮¶
注地停筆　明黄佐集吏部尚書屠滽注選至惡地必¶
　停筆良久務以土俗稍宜者補之¶
嵗寒圖　名世類苑正統間俞山為吏部侍郎上嘉其¶
　清慎作嵗寒圖併題詩以賜之¶
注牘填牓　獻徴録李裕拜冢宰每大選先二日於後¶
<pb:KR3j0187_WYG_008-13a>¶
　堂設一木榻上書皇天鑒之與二侍郎文選司官以¶
　缺員與選人一一第資格可否注牘至期引奏填牓¶
　更無舛錯而庶官得人¶
恊心為政　明何喬新集宏治初王恕為吏部尚書楊¶
　守陳與劉紹和為左右侍郎三公恊心為政凡黜陟¶
　人才楊公於其人忠邪易險侃侃言之二公知公好¶
　惡無私率皆聽用故當時用舍天下皆以為當¶
書册參驗　明郭正域集高文襄拱以内閣兼吏部集¶
<pb:KR3j0187_WYG_008-13b>¶
　諸司官各授之柬曰吏部職在知人某也德某也才¶
　某也不德不才或所自見或得之何人各書諸册月¶
　終以復予慎之哉每嵗得八百餘册以為參驗¶
注王官　明史藁趙南星為吏部尚書鋭意澄清有給¶
　事為貲郎求鹽運司即注貲郎王府而出給事於外¶
　知縣石三畏夤緣行取亦置之王府時進士無為王¶
　官者南星不恤也¶
選人報缺　明胡直集楊載鳴掌銓事時曹中吏多匿¶
<pb:KR3j0187_WYG_008-14a>¶
　善缺市賄選士有數年不得出者公乃示應選者各¶
　呈報其鄉之缺官不踰月缺盡出遂無復壅滯¶
京察不狥　獻實考功郎趙汝謙主京察事人謂公曰¶
　兩閣下私人須先請問否則匪直損官而已公不從¶
　明日立堂上簿唱官名執議不狥¶
别疏請汰　明楊廉集凃觀在考功别白賢否人以為¶
　明當考察時力與侍郎章公綸争可否既連署以上¶
　章公復别疏請汰十餘人憲廟命廷臣覈之卒從觀¶
<pb:KR3j0187_WYG_008-14b>¶
　議¶
采鄉評　名山藏張瀚曰銓部省各一人凡以采鄉評¶
　杜誣衊也¶
不知吏部　名臣記林春赴官泊淮淮守某以次謁客¶
　舟始及春供饌又薄若不知為吏部者後淮守入覲¶
　考下春時為稽勲郎白尚書以過淮事薦其亷静¶
延訪人才　明史藁故事選郎悉閉門謝客黄孔昭入¶
　文選公退客至輒延見訪以人才書之於册除官以¶
<pb:KR3j0187_WYG_008-15a>¶
　其才高下配地繁簡其以私干者悉拒之¶
因才授職　獻徴録嘉靖朝屠楷為選郎每注選因才¶
　授職權勢請托抗論不從後以久任當遷侍郎奏留¶
　之曰四五十年來無此文選云¶
擲眼紗　明詩話劉天民始諫南廵再諫大禮兩笞闕¶
　下以選郎調知壽州故事京官外謫出都以眼紗自¶
　蔽時過部門選人擁其馬不得前天民擲紗於地曰¶
　吾無愧於官俾汝輩見吾面目可耳¶
<pb:KR3j0187_WYG_008-15b>¶
選郎憂喜　吳寛集黄仲昭為選郎十五年持法最慎¶
　侍郎謝鐸嘗稱之曰在文選每見其喜則知賢者之¶
　得進見其憂則知小人之不得退十有五年始終一¶
　節¶
從他部調　明史藁時選郎缺儀制郎吳昌時欲得之¶
　周延儒力薦於帝諸臣亦稱其賢遂以他部調選郎¶
　前此未有也¶
封外無職　孫鑛集成國公朱希忠卒援封王例為請¶
<pb:KR3j0187_WYG_008-16a>¶
　時陳恭介有年為騐封郎中拒之詔下竟王焉公即¶
　日移病曰郎官職在司封封外無職今有王封而不¶
　得爭復何冀乎¶
陽秋可畏　明顧璘集儲文懿瓘為考功時留意人才¶
　考注臧否無不曲當一時人士竦然戒曰儲君陽秋¶
　可畏¶
抽籖注缺　萬厯注畧孫丕揚為吏部更定選法親自¶
　抽籖時人嘲銓部為籖部明顧大韶竹籖傳竹氏之¶
<pb:KR3j0187_WYG_008-16b>¶
　興蓋顯於禹益之世後更名籖萬歴間太宰薦於朝¶
　命入吏部貳文選郎事¶
南銓　明蕭士瑋集南銓如退院僧日煨折脚鐺罨糙¶
　米飯¶
執劵酬　吳萊詩選曹已似執劵酬皂鵰一飛即掣韝¶
玉帶朱衣　沈周寄三原王冢宰詩玉帶朱衣鶴𩬊明¶
　夕陽林下寄長生¶
帶翰林　李東陽賀彭閣老詩吏部銜清帶翰林路隨¶
<pb:KR3j0187_WYG_008-17a>¶
　仙歩轉高深¶
　　户部¶
指蠒　姚燧集李德輝為户部尚書事無大小必决之¶
　一日書判煩勞指為之蠒¶
心計精析　元史類編楊湜心計精析為户部侍郎時¶
　用壬子舊籍定賦役之高下湜言不可因俾第其輕¶
　重人以為平¶
奏罷提舉　元史至元中尚文為户部尚書奏罷懷衛¶
<pb:KR3j0187_WYG_008-17b>¶
　竹税提舉司民便之¶
十二部　吾學編明初制户部屬有四曰民部曰度支¶
　曰金部曰倉部後以庶務浩繁改為十二部各令清¶
　理一布政司事二十九年又改十二部為十二清吏¶
　司¶
公毋署名　獻徴録年富拜户部尚書錢穀㑹計躬任¶
　其勞事有關於利害者僚佐或難之富曰苐行之吾¶
　當其責公毋署名可也¶
<pb:KR3j0187_WYG_008-18a>¶
告報草米　明通紀命户部侍郎劉大夏理北邊粮草¶
　時粮草半屬中貴子弟經營以致缺乏大夏日夕講¶
　究得其要領揭榜云某倉場缺幾千石每石給官價¶
　若干官民客商但願告報者米自十石以上草自百¶
　束以上皆准告雖中貴子弟不禁也不兩月公有餘¶
　積民有餘財蓋徃時來告粮百千石草十萬束方准¶
　故中貴子弟相争為市耳¶
袖小帖　泳化編夏原吉為户部尚書每天下錢粮之¶
<pb:KR3j0187_WYG_008-18b>¶
　數悉書小帖於袖暇即按閲¶
天眼開　明崔後渠雜識詔還梁健菴材司徒途人馬¶
　子相語曰今天眼開故囘梁爺¶
請停取買　明紀編年隆慶時劉體乾為户部尚書凡¶
　内降取買金玉之類每執持不行嘗上疏請停取買¶
　疏至文思房不肯進體乾仍令齎上内閣請體乾面¶
　諭不必上本體乾遂致仕¶
乘一騾去　明紀事本末户部尚書韓文為劉瑾所厄¶
<pb:KR3j0187_WYG_008-19a>¶
　而罷即日乘一騾宿野店而去¶
課多考下　李東陽集周文端經為户部尚書每委官¶
　監税必諭以愛節民力凡課入多者則與下考¶
呼李戅　獻徴録宣德中李新任户部侍郎上常呼李¶
　戅而不名其見重如此¶
筆如嵌金　明彭韶集陳俊為户部侍郎隨時裁决懸¶
　合事宜部屬相謂諸文移稿有陳公筆如嵌金然其¶
　重之如此¶
<pb:KR3j0187_WYG_008-19b>¶
張板知名　名山藏徃年南京芻粟委之憲臣及張鳯¶
　改南户部侍郎特勅鳯兼督蓋以出納嚴慎故時人¶
　以其執法號為張板朝廷亦知其名¶
名堂後樂　名臣記南户部尚書黄福公正亷恕素孚¶
　於人憂國之心始終不渝嘗以范希文語名其退食¶
　之堂曰後樂以見其志¶
食止柿餅　獻徴録劉璣為户部尚書未製緋&KR0129;冬月¶
　朝㑹公卿皆緋紵璣獨絳紗&KR0129;直至郊賜始製服日¶
<pb:KR3j0187_WYG_008-20a>¶
　至部視事過午堂食止柿餅四枚茶一盂耳¶
響應無遺　解縉集户部侍郎郁新每奏事廷中玉音¶
　顧問天下地理隂陽户口漕運之數民間利害無巨¶
　細皆響應無遺謬¶
得十二人　京學志梁端肅材為司徒上念吏治厖雜¶
　特命公行考察所汰者數百人人心大服又大獄久¶
　不决者四事上命兼司冦讞之居數日盡得其情上¶
　喜曰得尚書十二人如材者朕可無憂矣¶
<pb:KR3j0187_WYG_008-20b>¶
士得宿飽　明史藁鄭三俊起南京户部尚書南糧嵗¶
　額八十二萬有竒積逋至數百萬三俊初至時倉庫¶
　不足一月餉乃力祛宿弊屢與兵部爭虚冒久之士¶
　得宿飽¶
盡令入署　明史藁户部十三司自宏治來以公署隘¶
　惟郎中一人治事員外郎主事止除官日一赴而已¶
　王國光為尚書盡令入署職務得修¶
立輸賈法　明邵寶集畿内諸倉有餉馬菽久腐且棄¶
<pb:KR3j0187_WYG_008-21a>¶
　或扺數給軍徃徃生怨陸廣為山西司主事立輸賈¶
　法平糴直給有備無壞且省道理費以備荒賑疏上¶
　行之¶
屬京府　楊廷和集侯觀為户部郎尚書周文端器之¶
　雲南司缺薦公調補蓋雲南司屬京府事倍他司故¶
　也部中章奏多以委之¶
不給公廪　獻徴録户部員外郎張昕一以養民為心¶
　恒念先人所遺幸有餘自為主事即辭禄雖奉使在¶
<pb:KR3j0187_WYG_008-21b>¶
　外不給公廪餽遺一無所取¶
司農倚重　獻實世宗時鄒守愚歴户部郎中議行平¶
　糶法奏發帑金賑全陜饑劾中貴冒芻茭與為逋逃¶
　主者諸所持論諤諤不阿司農氏倚重焉¶
減璫息　明史藁曹珖授户部主事督皇城四門倉衛¶
　軍貸羣璫子錢償以月餉軍不支餉者三年珖命減¶
　息璫大譁珖曰並私券奏聞聽上處分耳羣璫請如¶
　命軍困稍蘇¶
<pb:KR3j0187_WYG_008-22a>¶
漢命周餘　明俞安期送路司農考績詩仙吏度支猶¶
　漢日黎民苦旱似周餘¶
　　禮部¶
不視衆𠆸　元通鑑庫庫拜禮部尚書故事大樂教坊¶
　𨽻本部遇公讌衆伎雜陳庫庫端坐不一視僚佐以¶
　下皆肅然¶
親書官階　元史至大中郭貫除禮部尚書帝親書其¶
　官階曰嘉議大夫以授有司¶
<pb:KR3j0187_WYG_008-22b>¶
如古圖畵　元史類編文宗視郊時張起巖為禮部尚¶
　書充大禮使導帝陟降歩武有節百姓望之如古圖¶
　畵中所覩帝甚嘉之賜賚優渥¶
申卷班令　元史曹元用為禮部尚書及大朝㑹為糾¶
　儀官申卷班之令俾以序退無爭門而出之擾行之¶
自翰林擢　續文獻通考國家稽古右文敷典察倫類¶
　非道藝德行具備者莫稱兹任故成宏以來率以翰¶
　林為之登公孤任輔導皆必由此明史藁禮部長不¶
<pb:KR3j0187_WYG_008-23a>¶
　由翰林者席書以言大禮故由他曹選萬士和亦先¶
　歴其部侍郎惟徐學謨則以刑侍徑拜張居正之力¶
　也¶
不奉封册　明王錡寓圃雜記宣廟時胡濙為大宗伯¶
　宫中屢有封册必先命於公或有不當必奏曰臣掌¶
　天下大禮一不合宜遺譏萬世臣不敢奉詔上亦為¶
　之中止¶
關係禮儀　明霍韜行實公為南京禮部尚書諸施為¶
<pb:KR3j0187_WYG_008-23b>¶
　建白若拜牌更十二拜之禮制帛嚴導送之儀擬差¶
　小九卿之進箋議革小京堂之用轎察百職事之拜¶
　孝陵劾劉監丞之衝儀仗皆關係禮儀之大者¶
風化為務　明趙永集李文康時長禮部首以風化為¶
　務京師節日城西諸刹假禮佛邀男婦出遊公以為¶
　狎昵薄俗奏止之¶
十知貢舉　明盛事記胡忠安濙在禮部自宣德丁未¶
　至景泰甲戌凡十為㑹試知貢舉官¶
<pb:KR3j0187_WYG_008-24a>¶
奏請専對　名臣記太宗時吕震為禮部尚書每朝時¶
　奏請他尚書皆執副本以備遺忘又與左右更進迭¶
　奏時震兼户兵二部奏牘之多數倍震皆自専對未¶
　嘗有誤¶
天選侍郎　獻實天順時禮部侍郎缺時有結權貴圗¶
　進者上不許密訪得李紹甚喜曰朕知其人久矣召¶
　吏部陞紹公卿往賀尚書王皥舉酒酬曰天選侍郎¶
　也¶
<pb:KR3j0187_WYG_008-24b>¶
侍郎雨　泳化編禮部侍郎王英遣祀南鎮時久旱英¶
　至紹興即大雨四野沾足人皆曰此侍郎雨也又詳¶
　見雨¶
了無供具　名山蔵吾紳拜少宗伯衣冠畢賀而一室¶
　蕭然了無供具有誚之者曰拜官不祀先㑹客乎紳¶
　笑唯而已¶
方術尚書　嘉靖注畧陶仲文起筦庫以符水噀劍絶¶
　宫中妖太子患痘禱之而瘥帝深寵異仕至禮部尚¶
<pb:KR3j0187_WYG_008-25a>¶
　書加少保¶
却様茶　明顧清集精膳司主天下貢茶至者必先呈¶
　様様者其名實則以私餽唐貞為郎中飭門者正供¶
　外無得入流風一清¶
臨軒試詩　獻徴録林鴻擢膳部員外郎太祖臨軒試¶
　龍池春曉孤鴈二詩一日名動京師¶
辨安南表　宋濓集安南來貢主客曹已受其表曽魯¶
　為祠部主事取其副覽之其王乃陳叔明公曰前王¶
<pb:KR3j0187_WYG_008-25b>¶
　陳日熞今驟更名必有以也白尚書詰之果簒位者¶
　托修貢以覘朝廷之意上聞之乃却貢不受¶
毁淫寺　明屠應埈集兄應塤遷祠祭郎中人有建議¶
　毁京師諸淫寺事下部議議者多幻惑兄一夕發檄¶
　遍京師盡毁諸寺無復艱慮¶
訂讀書約　孫鑛集蔣勸能為精膳司員外余亦備員¶
　主客是時署中多知名士共訂讀書約欲兼通今古¶
　先讀經濟録吾學編次乃讀左氏傳班范諸史今書¶
<pb:KR3j0187_WYG_008-26a>¶
　日一卷古書半之各以意加評㸃十日為期公退後¶
　共攜所讀來直共相辨論¶
知貢焚香　明張以寧賀禮部王尚書詩知貢春題榜¶
　焚香晝鎻㕔為公植桃李報國蓄參苓¶
　　兵部¶
增驛鈔　元史兵部總天下諸驛時使客之費十倍強¶
　取於民趙孟頫授兵部郎中請於中書增鈔給之¶
蹇驢赴戍　名臣紀劉大夏以兵部尚書發戍策一蹇¶
<pb:KR3j0187_WYG_008-26b>¶
　驢赴戍所披甲持鋭與諸卒無異¶
不論首功　明史藁王瓊為兵部尚書時四方盜起將¶
　士率以首功進秩瓊言此嬴秦弊政行之邊方猶可¶
　未有内地而論首功者今江西四川妄殺平民千萬¶
　縱賊滋蔓貽禍實深自後惟以蕩平為功不計首級¶
　從之¶
真司馬　王世貞集英廟北狩時于公謙稱真司馬葉¶
　公盛稱真夕垣¶
<pb:KR3j0187_WYG_008-27a>¶
䄂中手册　獻徴録上嘗召兵部尚書齊泰問邊將姓¶
　名泰歴數無遺又問諸圖籍泰出䄂中手册以進簡¶
　要詳宻上大竒之¶
不與管鑰　明書武皇南廵江彬欲為亂一日遣校索¶
　南京九門管鑰甚急督府莫能難問兵部尚書喬宇¶
　宇曰守備者所以備非常城門管鑰孰敢取亦孰敢¶
　與乎雖天子詔無聽可也事得寢¶
屹立無怍　野記王繼改南大司馬時中貴李廣以左¶
<pb:KR3j0187_WYG_008-27b>¶
　道見寵大臣競以賄結廣敗科道劾交通之大臣上¶
　宥之翊日早朝空班謝罪惟公與鈞陽馬公弗預垂¶
　紳屹立了無怍色¶
可屬大事　名山藏兵部尚書戴金首陳安攘大計十¶
　二事上省覽嘉悦謂戴尚書可屬大事命斟酌舉行¶
獻三經　名臣記胡世寧前謫遼東熟知京東一帶利¶
　病及起兵部侍郎進備邊二十五事復憂時獻三經¶
　講義辭多中羣忌¶
<pb:KR3j0187_WYG_008-28a>¶
一日剖决　獻徴録楊博再起兵部尚書署事者以公¶
　將至案牘皆謙讓未敢判叢積多至數十公至一日¶
　盡剖决無留滯者¶
兩熊夾馬　明通紀熊翀為兵部侍郎時大司馬馬文¶
　貞公名燄然而侍郎有左熊右熊公為左熊京輦有¶
　兩熊夾一馬天下太平之謠¶
餘羨治船　吾學編武庫司故所𨽻風馬船千餘以備¶
　上供物每船敝輒衞校士自補破産者相望王積為¶
<pb:KR3j0187_WYG_008-28b>¶
　郎中時言於朝以武庫餘羨治船不累衞校士¶
武選得人　獻徴録陳愷任武選久武選固劇司怨叢¶
　勢軋愷一意奉公杜門自守一時稱得人大司馬鈞¶
　陽馬公謂可備方岳之任¶
裁貢船　泳化編正德中臧應奎授南職方司時中官¶
　以進貢多索船利私載縻金害民奎悉裁省¶
條論互市　王世貞集楊繼盛為兵部員外郎時仇鸞¶
　驕且畏敵請於二邊互市市馬公上疏條論其十不¶
<pb:KR3j0187_WYG_008-29a>¶
　可五謬遂貶狄道典史¶
匿籍　泳化編朝廷欲使人於西洋求寶玩命兵部查¶
　王三保至西洋時水程尚書使都吏檢舊案時劉大¶
　夏為主事先入檢之匿其籍遂不得後私語尚書曰¶
　三保下西洋時所費錢粮數十萬軍民死者萬計舊¶
　案雖在何足究其有無耶¶
恤馬户　明陳所藴集留都故有買馬户供騎士用所¶
　市馬必由兵垣及守備以次傳閲皆横索錢不則駁¶
<pb:KR3j0187_WYG_008-29b>¶
　不中選陶大年為駕部郎白大司馬自駕部一驗肥¶
　瘠即付領騎又檄管操人同閲以杜軍人口嵗省馬¶
　户若干緡¶
竟日坐署　明于慎行集武選掌天下軍職圖籍充棟¶
　郎不能一一閲曹椽以其間受賕上下之李學詩為¶
　郎每逢選月即謝絶人事竟日坐署中校其功閲即¶
　有秋毫之奸無不燭照¶
繪九邊圖　明顧夢圭集周鳯鳴為職方嘗繪九邊圖¶
<pb:KR3j0187_WYG_008-30a>¶
　以獻欲上知邊隅要害本兵李公每語人曰職方得周郎¶
　吾可坐嘯矣乂獻徴録載鄭曉撰次九邊圖志三十卷¶
單騎出關　明史藁袁崇煥為職方主事廣寧師潰廷¶
　議扼山海關崇煥即單騎出閲關外部中驚失袁主¶
　事家人亦不知所徃已還朝具言形勢且自任一人¶
　可守遂使監關外軍¶
職方賤　明季遺聞福藩稱制南京馬士英阮大鋮等¶
　用事一時倖進者衆京中為之語曰職方賤如狗都¶
<pb:KR3j0187_WYG_008-30b>¶
　督滿街走¶
洗諸司馬　水東日記劉洗馬定之朝遇王偉兵侍王¶
　戯之曰吾太僕馬多洗馬須一一洗之劉應聲曰何¶
　止太僕也諸司馬不潔我固當洗之耳¶
儲養本兵　高拱集兵乃專門之學非人人可能者宜¶
　養之有素臣謂儲養本兵大臣即當自兵部司屬始¶
　宜特高其選以有智謀才力者充之使其專官於此¶
　而又優其陞格焉¶
<pb:KR3j0187_WYG_008-31a>¶
　　刑部¶
何必強壯　元史阿嚕台為平章議刑部尚書宰職有¶
　所舉者或曰此人柔軟非刑部可用阿嚕台曰廟堂¶
　即今選劊子耶何必求強壯之人¶
不責稽遲　元通鑑仁宗朝以吏多滯事責曹按不如¶
　程謝讓曰刑獄非錢穀銓選之比寛以嵗月猶恐失¶
　實豈可律以常法由是刑曹獨得不責稽遲從讓言¶
　也¶
<pb:KR3j0187_WYG_008-31b>¶
辨赦前　元史丞相特們徳爾專政一日召刑曹官屬¶
　問曰西僧訟某之罪何久不治衆莫敢對時曹伯啟¶
　為侍郎從容言曰犯在赦前丞相雖怒莫之奪也¶
四科　歴代沿革洪武時於刑部中分十二部各清理¶
　一布政司刑名事每部仍分憲部比部司門部都官¶
　部四科以領其事¶
筆不忍下　明通紀夏原吉為刑部尚書嘗夜閲文書¶
　撫案嘆息欲下而止者再夫人問之吉曰適所批者¶
<pb:KR3j0187_WYG_008-32a>¶
　嵗終大辟奏也吾筆一下生死决矣是以慘沮而不¶
　忍下也¶
簿籍無名　筆麈萬厯初籍没馮璫閲其簿籍大臣皆¶
　有問遺惟無司冦嚴公清名上甚重之内中因呼為¶
　嚴青天未幾拜太宰¶
牒付司城　明汪道昆集聞淵遷南刑部尚書南京訟¶
　故煩晨持牒者數百公曰守備中官受告宻侵刑部¶
　權釋此不問顧獨下行有司事乎自今民間大事必¶
<pb:KR3j0187_WYG_008-32b>¶
　由通政司達刑部其餘一切付司城¶
作期無軒　獻徴録刑部尚書周雍初遷即作期無軒¶
　以自警¶
書名御屏　明曽同亨集陸光祖為大司冦時上嘗列¶
　公名於御屏間下書清正二字後改吏部實出上意¶
奏定條例　吳寛集刑部尚書臼昻以律為萬世之法¶
　條例為一時之宜今吏得為奸皆條例繁冗之故因¶
　詳定為若千條奏上頒行而奸弊始少¶
<pb:KR3j0187_WYG_008-33a>¶
以徃牘决　何喬新集陸瑜簡為刑部尚書英廟語左¶
　右曰刑部得人矣公久居法曹練達國家典故凡有¶
　大獄下不能决者質於公則曰某時某所犯類此退¶
　索徃牘閲之年時無少差¶
與屬講律　獻徴録陳璋之為刑部侍郎也日以律法¶
　與諸屬講明故一時多以刑名著聞¶
無路可通　名臣記刑部獄詞既經侍郎詳定尚書多¶
　不覆視惟死罪始自裁决楊志學遷刑部尚書自笞¶
<pb:KR3j0187_WYG_008-33b>¶
　以上皆親覽請托不行人皆曰楊公無路可通也¶
外翰林　客燕雜記嘉靖間李攀龍王世貞輩俱官西¶
　曹相聚論詩建白雲樓榜諸君詩人目刑部為外翰¶
　林¶
何鐵而　本朝朱彛尊明詩綜傳永樂中仁和何澦官¶
　刑曹郎持法不避貴勢京師語曰無縱誕避何鐵面¶
殺猪享囚　四部稿王守仁為刑部主事當直獄嵗行¶
　盡而故尚書侍郎家畜猪飼以囚食甚腯守仁悉殺¶
<pb:KR3j0187_WYG_008-34a>¶
　以享獄卒及囚莫能詰也¶
辨詐囚　明李濓集趙羾為刑部郎時一人犯大辟死¶
　獄中出其屍實閉氣詐死也越四十年公為司冦其¶
　人復犯法公一見呼其姓名曰汝非曩死獄中者耶¶
　訊之伏辜人以為神¶
勝百輩　獻徴録洪武中詹鼎為刑部郎中刑郎僚佐¶
　未完有司請除吏丞相曰刑部有詹鼎在勝百軰其¶
　見重如此¶
<pb:KR3j0187_WYG_008-34b>¶
治錦衣　獻實錦衣衞𨽻廣東司其官校多恣横法司¶
　每優容之何喬新為員外郎時有犯輒捕治不貸官¶
　校皆悚懼無犯¶
關門郎中　泳化編刑部郎朱恩遜志吏事不通問謁¶
　有關門朱郎中之稱至聞於孝皇¶
治律如經　王錫爵集王樵為刑部郎治律如經生治¶
　經字比句櫛貫串折衷有手纂讀律私箋法家不能¶
　難也¶
<pb:KR3j0187_WYG_008-35a>¶
有著輒屬　王世貞集李於鱗官刑部曹事寖劇守文¶
　法無害而其業日益進大司冦有著作輒以屬於鱗¶
　藉藉公卿間¶
自署疏尾　明袁洪愈集相嵩之欲殺楊忠愍也授指¶
　侍郎案以詐傳親王令㫖時史朝賓為刑部郎論辨¶
　終日無如之何乃自署疏尾有楊繼盛語雖詿誤心¶
　實無他惟陛下憫其愚狂以全好生等語嵩怒乃降¶
　職調外¶
<pb:KR3j0187_WYG_008-35b>¶
一官易命　明史藁顧大章為刑部員外時遼陽邏奸¶
　細論死絶無左騐者二百餘人未死者僅四之一大¶
　章曰以一身易五十人命且甘之况一官乎即言於¶
　尚書㑹讞繫三人餘悉移大理釋放¶
赭衣啼　明通紀南京獄官孫一謙於獄囚甚有恩囚¶
　米舊日一升率為獄卒盜去公手一秤秤米計飯按¶
　籍分給囚衣敝為浣濯補綴終其官囚無凍餓凌虐¶
　死者王世貞贈孫獄官詩青衫白馬帝城西祖道無¶
<pb:KR3j0187_WYG_008-36a>¶
　人日欲低獨有苦盧方畝地赭衣猶作數行啼¶
生地獄　湧幢小品閩人蘇夢𤾉為獄官禁獄卒患苦¶
　諸囚又恐其夜虐莫知也則監置一鑼令曰有虐囚¶
　者同監鳴此其他撫恤法甚備郎中沈珖指獄户語¶
　曰此生地獄也¶
掌三法司　獻徴録楊茂元授刑部主事練習法比大¶
　司冦器之部政有干三法司者悉令兼理人謂之掌¶
　三法司蓋慎選也¶
<pb:KR3j0187_WYG_008-36b>¶
　　工部¶
息民力　元史成宗時連年水旱五穀不登工部尚書¶
　吳元珪言春秋之義以養民為本凡用民力者必書¶
　葢民力息而生養遂¶
丞相怒我　元史類編唐仁祖遷工部尚書丞相欲重¶
　困之考織課稍緩遽命吏徃督且促其期仁祖召諸¶
　署長諭曰丞相怒在我爾等勿懼衆皆感激晝夜倍¶
　其功期未及而辦¶
<pb:KR3j0187_WYG_008-37a>¶
不治鷹食　元史阿哈瑪特使鷹監奏工部不給鷹食鷹¶
　且瘦死帝促召治之時董文用為工部侍郎帝望見¶
　文用入曰此豈為爾治鷹食者置不問¶
賜繡囊　名山藏毛伯温為工部尚書以意製八輪車¶
　上聞之喜賜繡囊銀勺各一詳見車¶
治决河　獻徴録景泰中趙榮遷工部侍郎張秋河决¶
　命董治之卒復故道¶
不虚讓　名臣記杜銘遷大司空故事拜尚書者率上¶
<pb:KR3j0187_WYG_008-37b>¶
　疏禮辭公曰事君貴誠虛讓非禮也獨不辭¶
請酌緩急　獻徴録時大工並興漏巵乾没百出張潤¶
　為工部尚書躬勤省閲百弊盡祛乃請酌緩急為先¶
　後上納之¶
均羣匠　獻實孫需為南工部尚書先是諸營建給領¶
　料價悉匠魁専之部或與為市故羣匠無所得而工¶
　不可完需令匠魁及羣匠同領而均分之稱便如出¶
　一口¶
<pb:KR3j0187_WYG_008-38a>¶
冬曹大臣　泳化編陸杰晉工部侍郎御札諭問稱冬¶
　曹大臣而不名¶
馬前雙　明説聽工部居六曹後仕進者泠局視之嘉¶
　靖間興大工添設郎官數倍營繕司尤盛或得驟陞¶
　京堂亦有先賜四品服者人始慕之而為語云馬前¶
　雙馬後方督工郎雙者棍方者杌也¶
題詩驛亭　獻徴録屠勲授都水主事分司清江浦督¶
　修運舟持亷秉公百度具舉有題詩驛亭以美其事¶
<pb:KR3j0187_WYG_008-38b>¶
　者¶
獻玉池　泳化編工部郎陸祥多巧思嘗用玉一方寸¶
　許刻鏤為方池以獻凡水中所有魚龍荇藻之類皆¶
　備¶
戎器堅利　孫鑛集沈子木為虞衡主事領盔甲厰厰¶
　有中貴主之物料半侵牟公乃召工匠嚴諭之有不¶
　中程者輒毁棄令重治後敵猝至通州禁軍出禦出¶
　戎器十三萬有竒皆堅利可用¶
<pb:KR3j0187_WYG_008-39a>¶
印識　明茅瓚集虞衡司嵗収所貢縑及軍仗當事者¶
　惡其濫惡輒鹵漬而刀碎之輸者大困吳源在司以¶
　膏硃印識縑兩端以火烙印識軍仗濫惡者不得行¶
　而民免於困¶
一遷自可　明紀事本末石亨以迎復功專恣工部侍¶
　郎孫宏縁亨薦得官復請以為尚書上曰且使侍郎¶
　再遷則尚書矣亨出曰一遷尚書何不可者乃待再¶
　耶¶
<pb:KR3j0187_WYG_008-39b>¶
貳尚書　明通紀莊烈帝時工部侍郎高宏圖言臣部¶
　有公署中則尚書旁列侍郎禮也内臣張彛憲奉總¶
　理兩部之命儼臨其上不亦辱朝廷乎臣之為侍郎¶
　也貳尚書非貳内臣也¶
　　諸曹郎¶
顛主事　明世説楊循吉多病好讀書最不喜酬應常¶
　開卷至得意因起踔掉不休人遂呼為顛主事¶
願就部曹　褒談士之始進以翰林為極選競進者率¶
<pb:KR3j0187_WYG_008-40a>¶
　規計恐後戴公珊與華容劉公堅避不徃且曰願就¶
　部曹習民事没没老文字竊所恥也後兩公咸為名¶
　臣¶
南郎　湯顯祖集南郎者仕人所謂遲迴厭怠之者也¶
　然僕有私願而特不願去者五¶
　　翰林院¶
翰林中人　元史曹元用幼嗜書經目成誦為翰林編¶
　修值禋院副史缺中書奏以元用為之帝不允曰此¶
<pb:KR3j0187_WYG_008-40b>¶
　人翰林中所不可無者¶
援筆立成　元史類編李之紹授編修姚燧欲試其才¶
　凡翰林應酬之文積十餘事併以付之紹援筆立成¶
　燧曰可謂名下無虛士也¶
嘆未顯擢　元史虞集兼編修官仁宗嘗對左右嘆曰¶
　儒者皆用矣惟虞伯生未顯擢耳¶
烏珠宫　瀛洲道古録元時翰林院以金烏珠第為之¶
　歐陽楚公詩翰林老屋勢深雄猶是金家烏珠宫¶
<pb:KR3j0187_WYG_008-41a>¶
六入翰林　元史歐陽元歴官四十餘年六入翰林三¶
　拜承㫖凡宗廟朝廷雄文大册多出元手金繒上尊¶
　之賜幾無虚嵗¶
萬世公論　元史仁宗曰御史臺是一時公論國史院¶
　是萬世公論於是陞翰林史院秩從一品¶
養老地　玉堂綱鑑袁成宗曰集賢翰林乃養老之地¶
　自今諸老滿秩者陞勿令輒去¶
詞林　殿閣詞林記洪武初建翰林院於皇城内學士¶
<pb:KR3j0187_WYG_008-41b>¶
　而下晩朝即宿其中扁之曰詞林¶
二十八宿　吾學編永樂甲申始選庶吉士得二十八¶
　人以應列宿¶
挨宿　明世説永樂時選庶常周文襄忱自陳年少乞¶
　讀中秘書時人謂之挨宿明彭惠安為文襄像贊學¶
　博而邃沛乎有容二十八宿誰能右公¶
玉堂仙　彭時筆記翰林官職清務簡世謂之玉堂仙¶
　好事者謂第一甲三人為天生仙餘為半路修行仙¶
<pb:KR3j0187_WYG_008-42a>¶
　以三人即除撰編餘選庶吉士須教養數年而後除也¶
投獻　皇甫庸紀畧宏治前凡選庶吉士必先呈所為¶
　文於内閣謂之投獻後諱其名廢不用¶
不屑文　内閣行實徐武功入翰林不屑以文名凡軍¶
　旅行役水利之類無不講求其法曰此孰非儒者事¶
　使朝廷一日有事用我恐學之無及矣¶
柯亭劉井　明詩話北京翰林院設玉河橋西堂後有¶
　井劉文安所鑿也亭二間凡八楹柯學士所築也至¶
<pb:KR3j0187_WYG_008-42b>¶
　今入院者以劉井柯亭為佳話李東陽詩當時院長¶
　文安公柯亭劉井相西東¶
教如國子　明徐階集歐陽德奉命教庶吉士曰此朝¶
　廷所厚養以需大用者不宜徒以文為也教之如國¶
　子而繼之以時政之所急¶
不減年　獻徴録王崇儉舉進士㑹考選庶吉士有逹¶
　官見其詩翰者謂曰以君才學宜居上選惜年逾三¶
　十少減一二入選必矣公正色曰豈有未事君而先¶
<pb:KR3j0187_WYG_008-43a>¶
　欺君者乎卒不減¶
伐老栁　湧幢小品楊守隨掌院事院後有巨栁數章¶
　參天蔽日民之輸廪米者欲曝於庭患栁隂翳之請¶
　伐其最巨者公不許作伐老栁賦示意¶
改翰院　唐順之集昔官翰林者進士高甲與庶吉士¶
　兩途今天子以為不足遂得李學詩等十一人改翰¶
　院皆取之科道與部屬而學詩與余皆從吏部入¶
柯學士柏　玉堂叢話廖道南遊翰林見有亭一區曰¶
<pb:KR3j0187_WYG_008-43b>¶
　柯亭有柏二株曰柯學士柏嘆曰流風遺澤令人永¶
　矢勿諼¶
獨長揖　吾學編崔銑為編修時宦瑾擅權卿佐皆伏¶
　謁跪銑遇瑾史館門獨長揖瑾怒目視銑他日諸史¶
　官見又皆長揖瑾怒謂張綵曰翰林後生多輕薄如¶
　崔銑尤甚¶
疏諌南巡　明通紀江暉翰林庶吉士與同館舒芬等¶
　抗疏諫南巡廷杖幾斃¶
<pb:KR3j0187_WYG_008-44a>¶
四諫　玉堂叢話成化丁亥上以元宵張燈令侍從諸¶
　臣賦詩編修張懋莊㫤檢討黄仲昭上疏諫上怒杖¶
　之謫補外時稱三君子先是修撰羅倫論執政起復¶
　被謫而章等繼之號翰林四諌¶
積沙　明蔣一葵長安客話翰林院門左右各積有飛¶
　沙高三四尺世廟中掌院某嘗令除去官僚罷謫幾¶
　空未幾沙還積如故或以為形勢宜爾¶
久握院章　明王㒜集王獻天順時入翰林三十有七¶
<pb:KR3j0187_WYG_008-44b>¶
　年先後握院章者十六年而年始五十餘¶
多陟顯要　明王瓊雙溪雜記自成𢎞以來南北史部¶
　必用翰林一人禮部非翰林出身不得陞入由是翰¶
　林人多陟顯要而科道部屬不得齊驅矣¶
草誥無誇　陶望齡集林偕春為編修以次草江陵誥¶
　詞㨿體演文無所誇飾江陵不怡屬令改定公曰王¶
　言適如是止也不増易一字¶
入館徒行　明毛紀集李遜學教習庶吉士言曰學者¶
<pb:KR3j0187_WYG_008-45a>¶
　宜甘淡泊服勞苦以為他日受大任重之地向予輩¶
　初入館艱於置騎徒行者久之雖暑寒弗輟也今寜¶
　有是夫¶
屢建言　明通紀張元貞天順時為編修屢建言與時¶
　宰議不合告歸潛心理學名益高¶
不弔内臣　王鏊集成化中司禮監黄賜母死省寺監¶
　院無弗弔祭翰林獨不徃或曰時且如此奈何陳音¶
　奮言曰堂堂翰林相率而拜内臣之門天下其謂何¶
<pb:KR3j0187_WYG_008-45b>¶
　事遂已¶
女兒官　凡史官在禁近者皆暖暖姝姝俯躬低聲涵¶
　養相體謂之女兒官孫少師承宗獨不然¶
刻勵古學　獻徴録陳束為庶吉士與唐順之王慎中¶
　諸人刻勵為古學張桂受上殊寵朝士咸奔走束獨¶
　不徃諸老憾之呼為輕薄小黄毛¶
分畨入直　萬厯注畧張居正請令翰林官分畨入直¶
　應和文章或侍上清晏質問經義陳説治理如唐宋¶
<pb:KR3j0187_WYG_008-46a>¶
　故事¶
吉士専疏　明史藁明世以庶吉士専疏建言者前惟¶
　鄒智後則劉之綸劉綱並四川人¶
非三公府　明史藁宣徳七年以故鴻臚寺為翰林院¶
　落成大學士皆至掌院事錢習禮不設楊士竒溥座¶
　曰非三公府也士竒漙以聞於帝帝命具坐士竒漙¶
　乃自閣内出坐諸學士上¶
一時之厄　嘉靖注畧張璁以不由翰林驟居輔導而¶
<pb:KR3j0187_WYG_008-46b>¶
　議禮時為詞臣攻訐乃因事逐之十去六七又進閣¶
　時庶吉士不屑赴揖乃謂皆不堪教養不當出為科¶
　道於是盡補司屬知縣為翰林一時之厄¶
就熱去寒　明詩綜傳明京師諺曰翰林九年就熱去¶
　寒¶
七科　湧幢小品詞林初授官有七科以上旁坐避馬¶
　之説聞己丑焦弱侯過司成鄧定宇鄧辛未科焦執¶
　舊禮鄧固辭曰即如俗禮所云曰七科以上葢八科¶
<pb:KR3j0187_WYG_008-47a>¶
　也奈何仍訛至此遂得改正¶
重前輩　湧幢小品翰林最重前輩張太岳丁未進士¶
　陸平泉第辛丑盖前兩科太岳柄國起平泉大宗伯¶
　從人望也而欲其速去平泉乃亟請歸¶
作自罰文　焦竑集景暘為編修以不獲裨補時政居¶
　恒深念作自罰一篇大意以進不得成啟沃開導之¶
　益與磨研編削之功而退復不束修自勵徒恬享大¶
　官之賜美服而安坐於心能自寧乎¶
<pb:KR3j0187_WYG_008-47b>¶
三討　泳化編王九思授檢討有名史館中時人語曰¶
　上有三老下有三討¶
誚無文　館閣文字皆沿襲格套爛熟如舉子程文人¶
　目為翰林體及王李之學盛行則詞林又改步而從¶
　之至天下皆誚翰林為無文也¶
滯選調　文徵明集蔡羽為文每一篇出人爭傳以為¶
　式然試輙不售以太學生赴選天官卿雅知其名曰¶
　此吾少日所聞蔡某今猶滯選調耶然限於資地奏¶
<pb:KR3j0187_WYG_008-48a>¶
　授南翰林院孔目¶
一見相契　獻徵錄何良俊偃蹇場屋當事者重其才¶
　名授翰院孔目趙文肅公來視院篆一見相契後王¶
　諭徳維貞至亦如之每出遊必挾與俱¶
持節　元王逢詩况有翰林持使節憲郎應得效馳驅¶
　自注翰林指歐陽學士時除閩使¶
教習師　王世貞送韓宗伯召兼翰學教習庶吉士詩¶
　為開東閣翹材館勞借良師貢玉堂¶
<pb:KR3j0187_WYG_008-48b>¶
春帖分裁　袁桷翰林故事詩春帖分裁閣分多宫娥¶
　争餽纈綃羅青綃茶餅銀盤送幡勝新題墨旋磨¶
十洲仙　程敏政玉堂散直圖詩奎文上應圖書府挿¶
　架連籖照今古同遊恐是十洲仙下界紛紛半塵土¶
　¶
　¶
　¶
　元明事類鈔卷八¶
